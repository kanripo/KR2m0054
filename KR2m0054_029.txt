# -*- mode: mandoku-view -*-
#+TITLE: 唐律疏義
#+DATE: 2015-09-23 10:08:51
#+PROPERTY: JUAN 29


獄律之名起自於魏魏分里悝囚法而¶出此篇
　至北齊與捕律相合更名捕斷律至¶後周復為斷獄
　律釋名云獄者确也以實囚¶情臯陶造獄夏曰夏臺
　殷曰羑里周曰圜土¶秦曰囹圄漢以来名獄然諸篇
<pb:KR2m0054_WYG_029-1b>
　罪名各有類¶例訊捨出入各立章程此篇錯綜一部
　條流¶以為决斷之法故承衆篇之下¶
　　囚應禁而不禁
諸囚應禁而不禁應枷鏁杻而不枷鏁杻及脱<md:KR2m0054_SBCK_029-1b>¶去者杖
罪笞三十徒罪以上逓加一等廻易所¶著各减一等¶
　䟽義曰獄官令禁囚死罪枷杻婦人及流以¶下去杻
　其杖罪散禁又條應議請减者犯流¶以上若除免官
　當並鏁禁即是犯笞者不合¶禁杖罪以上始合禁推
<pb:KR2m0054_WYG_029-2a>
　其有犯杖罪不禁應¶枷鏁杻而不加鏁杻及脱去者
　(缺/)　笞三十¶徒罪不禁及不枷鏁若脱去者笞四十
　流罪¶不禁及不枷鏁若脱去者笞五十死罪不禁<md:KR2m0054_SBCK_029-2a>¶及
　不枷鏁枷若脱去者杖六十是名逓加一¶等廽易所
　著者各减一等謂應枷而鏁應鏁¶而枷是名廽易所
　著徒罪者笞三十流罪笞¶四十死罪笞五十¶
即囚自脱去及廻易所著者罪亦如之若不應¶禁而禁
及不應枷鏁杻而枷鏁杻者杖六十
<pb:KR2m0054_WYG_029-2b>
　䟽義曰即囚自擅脱去枷鏁杻者徒罪笞四¶十流罪
　以上逓加一等即囚自廻易所著者¶各减一等故云
　亦如之若不應禁而禁及不<md:KR2m0054_SBCK_029-2b>¶應枷鏁杻而枷鏁杻並
　謂據令不合者各杖¶六十¶
　　與囚金刄解脱
諸以金刃及他物可以自殺及解脱而與囚者¶杖一百
若囚以故逃亡及自傷傷人者徒一年¶自殺殺人者徒
二年若囚本犯流罪以上因得¶逃亡雖無傷殺亦凖此
<pb:KR2m0054_WYG_029-3a>
　䟽義曰金刄謂錐刀之属他物謂繩鋸之類¶可以自
　殺及解脱枷鏁雖囚之親属及他人¶與者物雖未用
　與者即杖一百若以得金刃<md:KR2m0054_SBCK_029-3a>¶等故因得迯亡或自傷
　害或傷他人與物者¶徒一年若囚自殺或殺他人與
　物者徒二年¶若囚本犯流罪以上因得金刃等物而
　得逃¶亡者雖無殺傷與物者亦徒二年¶
即囚因逃亡未斷之間能自捕得及他人捕得¶若囚自
首及已死各减一等即子孫以可解脱¶之物與祖父母
<pb:KR2m0054_WYG_029-3b>
父母部曲奴婢與主者罪亦同¶
　䟽義曰謂囚因得金刄及他物之故以自解¶脱而得
　逃走與物人罪未斷之間能自捕得<md:KR2m0054_SBCK_029-3b>¶及他人捕得若
　囚自来歸首及囚自死或他¶人殺之者亦同各减一
　等謂徒以下囚逃者¶一年徒上减流死囚逃者二年
　徒上减即子¶孫以可解脱之物謂稱孫者曽𤣥同而
　與祖¶父母父母或部曲奴婢與主者並與凢人罪¶同
　亦不合輙自捕捉若官司遣捕而送者無¶罪自捕送
<pb:KR2m0054_WYG_029-4a>
　官者同告法若有傷殺而逃亡者¶後能捕獲與物之
　人各依前傷殺之罪不合¶减科<md:KR2m0054_SBCK_029-4a>¶　　死罪囚辭窮竟(問荅/一)
諸死罪囚辭窮竟而囚之親故為囚所遣雇倩¶人殺之
及殺之者各依本殺罪减二等囚若不¶遣雇倩及辭未
窮竟而殺各以闘殺傷論至死¶者加役流¶
　䟽義曰謂犯死罪囚辭状窮竟而囚之緦麻¶以上親
　及故舊為囚所遣或雇人倩人而殺¶訖者其所遣雇
<pb:KR2m0054_WYG_029-4b>
　倩之人及受雇倩殺者各依¶尊卑貴賤本殺罪上减
　二等科之囚若不遣¶親知雇倩人殺及囚雖遣雇倩
　人殺而辭状<md:KR2m0054_SBCK_029-4b>¶未窮竟而殺者其所遣之人及受雇倩
　者各¶依尊卑貴賤以闘殺罪論至死者加役流¶
　問曰其囚本犯死罪辭未窮竟又不遣人雇¶倩殺之
　而囚之親故雇倩人殺及殺之者合¶得何罪¶
　答曰辭雖窮竟不遣雇倩人殺之雖遣雇倩¶殺之辭
　未窮竟此等二事各依闘殺為罪至¶死者加役流若
<pb:KR2m0054_WYG_029-5a>
　辭未窮竟復不遣雇倩殺之¶而輙殺者各同闘殺之
　法至死者並皆(缺/)<md:KR2m0054_SBCK_029-5a>¶　不合加役流¶
辭雖窮竟而子孫於祖父母父母部曲奴婢於¶主者皆
以故殺罪論¶
　䟽義曰辭雖窮竟謂死罪辯定訖而子孫於¶祖父母
　父母部曲奴婢於主雖被祖父母父¶母及主所遣而
　輙殺者及雇人倩人殺者其¶子孫及部曲奴婢皆以
　故殺罪論子孫仍入¶惡逆部曲奴婢經赦不原其被
<pb:KR2m0054_WYG_029-5b>
　雇倩之人仍¶同上解减闘殺罪二等<md:KR2m0054_SBCK_029-5b>¶　　主守導令囚翻異
諸主守受囚財物導令翻異及與通傳言語有¶所増减
者以枉法論十五疋加役流三十疋絞¶
　䟽義曰主守謂専當掌囚典獄之属受囚財¶物導引
　其囚令翻異文辯及得官司若文證¶外人言語為報
　告通傳有所増减其罪者以¶枉法論依無祿枉法受
　財一尺杖九十一疋¶加一等十五疋加役流三十疋
<pb:KR2m0054_WYG_029-6a>
　絞¶
贓輕及不受財者减故出入人罪一等無所増¶减者笞
五十受財以受所監臨財物論其非主<md:KR2m0054_SBCK_029-6a>¶守而犯者各减
主守一等¶
　䟽義曰贓輕謂受贓得罪輕於减囚罪一等¶者及不
　受財唯通言語减故出入罪一等謂¶導令翻異及通
　傳言語出入囚死罪者處流¶三千里出入流罪以下
　各减本罪一等之類¶雖即教導及通傳言語於囚罪
<pb:KR2m0054_WYG_029-6b>
　無所増减者¶笞五十若無増减而受財者以受所監
　臨財¶物論一尺笞四十一疋加一等八疋徒一年¶其
　非主守而犯者謂非監當囚人而有外人<md:KR2m0054_SBCK_029-6b>¶導囚翻異
　有所増减各减主守罪一等若受¶贓財於主守贓上
　减一等若不受財者於囚¶罪上减二等雖通言語無
　所増减笞四十¶
　　囚給衣食醫藥
諸囚應請給衣食醫藥而不請給及應聽家人¶入視而
<pb:KR2m0054_WYG_029-7a>
不聽應脱去枷鏁杻而不脱去者杖六¶十以故致死者
徒一年即减竊囚食笞五十以¶故致死者絞¶
　䟽義曰凖獄官令囚去家懸逺絶餉者官給¶衣糧家
　人至日依數徴納囚有疾病主司陳<md:KR2m0054_SBCK_029-7a>¶牒請給醫藥救
　療此等應合請給而主司不¶為請給及主司不即給
　凖令病重聽家人入¶視而不聽及應脱去枷鏁杻而
　所司不為脱¶去者所由官司合杖六十以故致死者
　謂不¶為請及雖請不即為給衣糧醫藥病重不許¶家
<pb:KR2m0054_WYG_029-7b>
　人入視及不脱去枷鏁杻由此致死者所¶由官司徒
　一年即减竊囚食者不限多少笞¶五十者由减竊囚
　食其囚以故致死者减竊¶之人合絞<md:KR2m0054_SBCK_029-7b>¶　　八議請减老小(問荅/一)
諸應議請减若年七十以上十五以下及廢疾¶者並不
合栲訊皆據衆證定罪違者以故失論¶若證不足告者
不反坐¶
　䟽義曰應議謂在名例八議人請謂應議者¶期以上
<pb:KR2m0054_WYG_029-8a>
　親及孫若官爵五品以上者减謂七¶品以上之官及
　五品以上之祖父母父母兄¶弟姊妹妻子孫者若年
　七十以上十五以下¶及廢疾依令一支廢腰脊折瘕
　瘂侏儒等並¶不合拷訊皆據衆證定罪稱衆者三人
　以上<md:KR2m0054_SBCK_029-8a>¶明證其事始合定罪違者以故失論謂不合¶拷
　訊而故拷訊致罪有出入者即依下條故¶出入人及失
　出入人罪法其罪雖無出入而¶枉拷者依前人不合
　捶拷法以闘殺傷論至¶死者加役流即以闘殺傷為
<pb:KR2m0054_WYG_029-8b>
　故失若證不滿¶三人告者不反坐被告之人亦不合
　入罪¶
　問曰所告之事證有二人一人證是一人證¶非證既
　不足合科疑罪以否¶
　答曰律云據衆證定罪稱衆者三人以上若<md:KR2m0054_SBCK_029-8b>¶證不足
　告者不反坐察驗難明二人證實猶¶故不合入罪况
　一實一虗被告之人全不合¶坐其於告者亦得免科
　若全無證人自須審¶察虚實以状斷之若三人證實
<pb:KR2m0054_WYG_029-9a>
　二人證虛是¶名疑罪此解並據應議請减以下及廢
　疾以¶上除此色外自合拷取實情拷滿不服反拷¶告
　人不合從衆證科斷¶
其於律得相容隱即年八十以上十嵗以下及¶篤疾皆
不得令其為證違者减罪人罪三等<md:KR2m0054_SBCK_029-9a>¶　䟽義曰其於律得相容隱謂同居若大功以¶上親及
　外祖父母外孫若孫之婦夫之兄弟¶及兄弟妻及部
　曲奴婢得為主隱其八十以¶上十嵗以下及篤疾以
<pb:KR2m0054_WYG_029-9b>
　其不堪加刑故並不¶許為證若違律遣證减罪人罪
　三等謂遣證¶徒一年所司合杖八十之類¶
　　囚引人為徒侣
諸囚在案妄引人為徒侣者以誣告罪論即本犯¶雖死
仍凖流徒加杖及贖法¶
　䟽義曰囚在案妄引人為徒侣者謂盗發者<md:KR2m0054_SBCK_029-9b>¶妄引人
　為同盗殺人者妄引人為同行之類以¶誣告罪論謂
　依闘訟律誣告人者各反坐即¶本犯應死不可累加
<pb:KR2m0054_WYG_029-10a>
　故凖流徒加杖法其應¶贖者即凖流徒贖之¶
　　訊囚察辭理
諸應訊囚者必先以情審察辭理反覆㕘驗猶¶未能决
事須訊問者立案同判然後拷訊違者¶杖六十¶
　䟽義曰依獄官令察獄之官先備五聽又驗¶諸證信
　事状疑似猶不首實者然後拷掠故<md:KR2m0054_SBCK_029-10a>¶拷囚之義先察
　其情審其辭理反覆案状㕘¶驗是非猶未能决謂事
　不明辯未能斷决事¶須訊問者立案取見在長官同
<pb:KR2m0054_WYG_029-10b>
　判然後拷訊¶若充使推勘及無官同判者得自别拷
　若不¶以情審察及反覆㕘驗而輙拷者合杖六十¶
若贓状露驗理不可疑雖不承引即據状斷之¶若事已
經赦雖須追究並不合拷<(謂㑹赦移鄉/¶及除免之類)
　䟽義曰若贓状露驗謂計贓者見獲真贓殺¶人者檢
　得實状贓状明白理不可疑問雖不<md:KR2m0054_SBCK_029-10b>¶承聽據状科斷
　若事已經赦者雖須更有追¶究並不合拷註云謂㑹
　赦移鄉及除免之類¶謂殺人㑹赦仍合移鄉犯十惡
<pb:KR2m0054_WYG_029-11a>
　故殺人反逆¶縁坐㑹赦猶除名監臨主守於監守犯
　姦盗¶略人若受財而枉法㑹赦仍合免所居官稱¶之
　類謂㑹赦免死猶流及盗詐枉法猶徴正¶贓故云之
　類¶
　　拷囚不過三度
諸拷囚不得過三度數總不得過二百杖罪以¶下不得
過所犯之數拷滿不承取保放之<md:KR2m0054_SBCK_029-11a>¶　䟽義曰依獄官令拷囚每訊相去二十日若¶拷未畢
<pb:KR2m0054_WYG_029-11b>
　更移他司仍須拷鞫即通計前訊以¶充三度故此條
　拷囚不得過三度杖數總不¶得二百杖罪以下謂本
　犯杖罪以下笞十¶以上推問不承若欲須拷不得過
　所犯笞杖¶之數謂本犯一百杖拷一百不承取保放
　免¶之類若本犯雖徒一年應拷者亦得拷滿二¶百拷
　滿不承取保放之¶
若拷過三度及杖外以他法拷掠者杖一百杖<md:KR2m0054_SBCK_029-11b>¶數過者
反坐所剰以故致死者徒二年
<pb:KR2m0054_WYG_029-12a>
　䟽義曰拷過三度謂雖二百杖不得拷過三¶度及杖
　外以他法拷掠謂拷囚於法杖之外¶或以繩懸縳或
　用棒拷打但應行杖外悉為¶他法犯者合杖一百杖
　數過者反坐所剰謂¶囚本犯杖一百乃拷二百官司
　得一百剰罪¶之類以故致死者謂拷過三度或用他
　法及¶杖數有過而致死者徒二年¶
即有瘡病不待差而拷者亦杖一百若决杖笞<md:KR2m0054_SBCK_029-12a>¶者笞五
十以故致死者徒一年半若依法拷决¶而邂追致死者
<pb:KR2m0054_WYG_029-12b>
勿論仍令長官等勘驗違者杖¶六十(拷决之失立/案不<<立¶案等)
　䟽義曰拷雖依法囚身有瘡若病不待差而¶拷者杖
　一百若决杖笞者笞五十若囚瘡病¶未差而拷及决
　杖笞致死者徒一年半若依¶法用杖依數拷决而囚
　邂逅致死者勿論邂¶逅謂不期致死而死詩云邂逅
　相遇言不期¶而遇仍長官以下並親自檢勘知無他
　故具<md:KR2m0054_SBCK_029-12b>¶為文案若長官等不即勘檢者杖六十註云¶拷
　决之失謂訊囚及决杖笞於法有失者立¶案不立案
<pb:KR2m0054_WYG_029-13a>
　等其有失者依職制律失者聽减¶三等¶
　　拷囚限滿不首(問荅/一)
諸拷囚限滿而不首者反拷告人其被殺被盗¶及家人
親属告者不反拷(被水大損/敗者亦同)<拷滿不首¶取保並放違者
以故失論¶
　䟽義曰囚拷經三度杖數滿二百而不首反¶拷告人
　謂還凖前人拷數反拷告人拷滿復<md:KR2m0054_SBCK_029-13a>¶不首取保釋放
　其被殺被盗之家若家人及¶親属告者所訴盗殺之
<pb:KR2m0054_WYG_029-13b>
　人被拷滿不首者各¶不反拷告人以殺盗事重例多
　隐匿反拷告¶者或不敢言若被人决水入家放火燒
　宅之¶類家人及親属告言者亦不反拷告人拷滿¶不
　首取保並放違者以故失論違謂若應反¶拷而不反
　拷及不應反拷而反拷者若故依¶故出入法失者依
　失出入論其本法不合拷¶而拷者依前人不合捶拷
　法亦以故失論其<md:KR2m0054_SBCK_029-13b>¶應取保放而不放者從不應禁而
　禁不取保¶放者於律有違當不應得為流以上從重
<pb:KR2m0054_WYG_029-14a>
　徒¶罪以下從輕¶
　問曰律云拷滿不首反拷告人其告人是應¶議請减
　人既不合反拷其事若為與奪¶
　答曰律稱反拷告人明須凖前人杖數反拷¶若前人
　被拷罪不首告者亦反拷若前人止¶拷一百不首告
　者亦反拷一百是名反拷告¶人其應議請减人不合
　反拷須凖前人拷杖<md:KR2m0054_SBCK_029-14a>¶數徴銅¶
　　鞫獄停囚待對
<pb:KR2m0054_WYG_029-14b>
諸鞫獄官停囚待對問者雖職不相管皆聽直¶牒追攝<
(雖下司/亦聽)牒至不即遣者笞五十三日以¶上杖一百¶
　䟽義曰鞫獄官謂推鞫主司停囚待對問謂¶囚徒侣
　見在他所須追對問者雖職不相管¶皆聽直牒稱直
　牒者謂不縁所管上司直牒¶所管追攝註云雖下司
　亦聽假如大理及州¶縣官須追省䑓之人皆得直牒
　追攝牒至皆<md:KR2m0054_SBCK_029-14b>¶須即遣不即遣者笞五十三日以上杖
　一百
<pb:KR2m0054_WYG_029-15a>
　　依告状鞫獄
諸鞫獄者皆須依所告状鞫之若於本状之外¶别求他
罪者以故入人罪論¶
　䟽義曰鞫獄者推鞫之官皆須依所告本¶状推之若
　於本状之外傍更推問别求得笞¶杖徒流及死罪者
　同故入人罪之類若因其¶告状或應掩捕搜檢因而
　檢得别罪者亦得¶推之其監臨主司於所部告状之
　外知有别¶罪者即須舉牒别更紏論不得因前告状
<pb:KR2m0054_WYG_029-15b>
　而<md:KR2m0054_SBCK_029-15a>¶輙推鞫若非監臨之官亦不得状外别舉推勘¶
　　囚徒伴稽送併論
諸鞫獄官囚徒伴在他所者聽移送先繫處併¶論之(謂/輕)
(從重若輕重等少從多多少等後從先若/禁處相去百里外者各從事發處斷<¶<之)違者杖一百¶
　䟽義曰鞫獄官囚徒伴在他所者假有諸縣¶相去各
　百里内東縣先有繫囚西縣囚復事¶發其事相連應
　須對鞫聽移後發之囚送先¶繫之處併論之註云謂
　輕從重謂輕罪發雖¶在先仍移輕以就重若輕重等
<pb:KR2m0054_WYG_029-16a>
　少從多謂兩<md:KR2m0054_SBCK_029-15b>¶縣之囚罪名輕重等者少處發雖在先
　仍移¶就多處若多少等即移後繫囚從先繫處若禁¶
　囚之所相去百里外者各從事發處斷之既¶恐失脱
　囚徒又慮漏泄情状故令當處斷之¶違者各杖一百¶
若違法移囚即令當處受而推之申所管属推¶劾若囚
至不受及受而不申者亦與移囚罪同¶
　䟽義曰違法移囚謂移重就輕或移多就少¶之類即
　令當處受而推之謂囚至之處即合<md:KR2m0054_SBCK_029-16a>¶受推仍申所管
<pb:KR2m0054_WYG_029-16b>
　之州推劾謂两縣囚申州兩¶州囚申省並依状推劾
　囚至不肯為受或受¶囚不申管属與擅移囚罪同亦
　杖一百即擅¶移囚縣各𨽻别州者即受囚之縣申所管
　¶之州轉牒送囚之州依法推劾此等移囚並謂¶两處
　事發若是一處事發者不限逺近皆須¶直牒追攝如
　有違者自從上法
　　决罰不如法¶
諸决罰不如法者笞三十以故致死徒一年即¶杖麤細
<pb:KR2m0054_WYG_029-17a>
長短不依法者罪亦如之<md:KR2m0054_SBCK_029-16b>¶　䟽義曰依獄官令决笞者腿臀分受决杖者¶背腿臀
　分受須數等拷訊者亦同笞以下願¶背腿分受者聽
　决罰不依此條是不如法合¶笞三十以此决罰不如
　法而致死者徒一年¶依令杖皆削去節目長三尺五
　寸訊囚杖大¶頭徑三分二釐小頭二分二釐常行杖
　大頭¶二分七釐小頭一分七釐笞杖大頭二分小¶頭
　一分五釐謂杖長短麤細不依令者笞三¶十以故致
<pb:KR2m0054_WYG_029-17b>
　死者徒一年故云亦如之
　
　
　
　
　
　
　唐律疏義卷二<md:KR2m0054_SBCK_029-17a>¶十九
<md:KR2m0054_SBCK_030-1a>¶
<pb:KR2m0054_WYG_030-1a>
欽定四庫全書
　唐律䟽義卷三十
　　　　　　　　　　唐　長孫無忌等　撰
　斷獄下
