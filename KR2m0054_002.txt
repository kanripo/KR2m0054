# -*- mode: mandoku-view; -*-
#+TITLE: 故唐律疏議
#+DATE: 2015-09-12 00:41:37.444160
#+PROPERTY: ID KR2m0054
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB10n0702-002故唐律疏議-卷二.
<pb:KR2m0054_SBCK_002-1a>¶
唐律䟽議卷第二(名例/凡一十一條)¶
諸八議者犯死罪皆條所坐及應議之狀先奏¶
請議議定奏裁(議者原情議罪稱定/刑之律而不正決之)¶
　䟽議曰此名議章八議人犯罪者皆條錄所¶
　犯應死之坐及録親故賢能功勤賔貴等應¶
　議之狀先奏請議依令都堂集議議定奏裁¶
　注議者原情議罪稱定刑之律而不正决之¶
　䟽議者原情議罪者謂原其本情議其犯罪¶
　稱定刑之律而不正决之者謂奏狀之内唯¶
<pb:KR2m0054_SBCK_002-1b>¶
云准犯依律合死不敢正言絞斬故云不正¶
　决之¶
流罪以下减一等其犯十惡者不用此律¶
　䟽議曰流罪以下犯狀既輕所司减訖自依¶
　常斷其犯十惡者死罪不得上請流罪以下¶
不得减罪故云不用此律¶
諸皇太子妃大功以上親¶
　䟽議曰此名請章皇后䕃小功以上親入議¶
　皇太子妃䕃大功以上親入請者尊卑降殺¶
<pb:KR2m0054_SBCK_002-2a>¶
應議者期以上親及孫¶
　䟽議曰八議之人䕃及期以上親及孫入請¶
　期親者謂伯叔父母姑兄弟姊妹妻子及兄¶
　弟子之類又例云稱期親者曾髙同及孫者¶
　謂嫡孫衆孫皆是曾𤣥亦同其子孫之婦服¶
　雖輕而義重亦同期親之例曾𤣥之婦者非¶
若官爵五品以上犯死罪者上請(請謂條其所/犯及應請之)¶
(狀正其刑/名别奏請)¶
　䟽議曰官爵五品以上者謂文武職事四品¶
<pb:KR2m0054_SBCK_002-2b>¶
以下散官三品以下勲官及爵二品以下五¶
　品以上此等之人犯死罪者並為上請¶
　注請謂條其所犯及應請之狀正其刑名别¶
　奏請¶
　䟽議曰條其所犯者謂條錄請人所犯應死¶
　之坐應請之狀者謂皇太子妃大功以上親¶
　應議者期以上親及孫若官爵五品以上應¶
　請之狀正其刑名者謂錄請人所犯凖律合¶
　絞合斬别奏者不縁門下别錄奏請聽𠡠¶
<pb:KR2m0054_SBCK_002-3a>¶
流罪以下减一等其犯十惡反逆縁坐殺人監¶
守内姦盗略人受財枉法者不用此律¶
　䟽議曰流罪以下减一等者减訖各依本法¶
　若犯十惡反逆縁坐及殺人者謂故殺&KR0720;殺¶
　謀殺等殺訖不問首從其於監守内姦盗略¶
　人受財枉法者此等請人死罪不合上請流¶
　罪巳下不合减罪故云不用此律其盗不得¶
　財及姦略人未得並從减法¶
諸七品以上之官及官爵得請者之祖父母父¶
<pb:KR2m0054_SBCK_002-3b>¶
母兄弟姊妹妻子孫犯流罪巳下各從减一等¶
之例¶
　䟽議曰此名减章七品以上謂六品七品文¶
　武職事散官衛官勲官等身官爵得請者謂¶
　五品以上官爵䕃及祖父母父母兄弟姊妹¶
　妻子孫犯流罪以下各得减一等若上章請¶
　人得减此章亦得减請人不得减此章亦不¶
　得减故云各從减一等之例¶
諸應議請减及九品以上之官若官品得减者¶
<pb:KR2m0054_SBCK_002-4a>¶
之祖父母父母妻子孫犯流罪以下聴贖¶
　䟽議曰此名贖章應議請减者謂議請减三¶
　章内人亦有無官而入議請减者故不云官¶
　也及九品巳上官者謂身有八品九品之官¶
　若官品得减者謂七品巳上之官䕃及祖父¶
　母父母妻子孫犯流罪以下並聴贖¶
若應以官當者自從官當法¶
　䟽議曰議請减以下人身有官者自從官當¶
　除免不合留官取䕃收贖¶
<pb:KR2m0054_SBCK_002-4b>¶
其加役流¶
　䟽議曰加役流者舊是死刑武徳年中改為¶
　断趾國家惟刑是恤恩弘博愛以刑者不可¶
　復屬死者務欲生之情輸向隅恩覃祝網以¶
　貞觀六年奉制改為加役流¶
反逆縁坐流¶
　䟽議曰謂縁坐反逆得流罪者其婦人有官¶
　者比徒四年依官當之法亦除名無官者依¶
　留住法加杖配役¶
<pb:KR2m0054_SBCK_002-5a>¶
子孫犯過失流¶
　䟽議曰謂耳目所不及思慮所不到之類而¶
　殺祖父母父母者¶
不孝流¶
　䟽議曰不孝流者謂聞父母䘮匿不舉哀流¶
　告祖父母父母者絞從者流呪詛祖父母父¶
　母者流厭魅求愛媚者流¶
　問曰居䘮嫁娶合徒三年或恐喝或强各合¶
　加至流罪得入不孝流以否¶
<pb:KR2m0054_SBCK_002-5b>¶
　答曰恐喝及强元非不孝加至流坐非是正¶
　刑律貴原情據理不合¶
及會赦猶流者¶
　䟽議曰案賊盗律云造畜蠱毒雖會赦并同¶
　居家口及教令人亦流三千里斷獄律云殺¶
　小功尊屬從父兄姊及謀反大逆者身雖會¶
　赦猶流二千里此等並是會赦猶流其造畜¶
　蠱毒婦人有官無官並依下文配流如法有¶
　官者仍除名至配所免居作¶
<pb:KR2m0054_SBCK_002-6a>¶
各不得减贖除名配流如法(除名者免居作即/本罪不應流配而)¶
(特配者雖無官/品亦免居作)¶
　䟽議曰男夫犯此五流假有一品巳下及取¶
　䕃者並不得减贖除名配流如法三流俱役¶
　一年稱加役流者役三年家無兼丁者依下¶
　條加杖免役故云如法¶
　注除名者免居作即本罪不應流配而特配¶
　者雖無官品亦免居作¶
　䟽議曰犯五流之人有官爵者除名流配免¶
<pb:KR2m0054_SBCK_002-6b>¶
　居作即本罪不應流配而特流配者雖無官¶
　品亦免居作謂有人本犯徒以下及有䕃之¶
　人本法不合流配而責情特流配者雖是無¶
　官之人亦免居作¶
其於期以上尊長及外祖父母夫夫之祖父母¶
犯過失殺傷應徒若故毆人至廢疾應流男夫¶
犯盗(謂徒/以上)及婦人犯姦者亦不得减贖(有官爵/者各從)¶
(除免當/贖法)¶
　䟽議曰過失殺祖父母父母已入五流若傷¶
<pb:KR2m0054_SBCK_002-7a>¶
　即合徒罪故云期以上其期親尊長及外祖¶
　父母夫夫之祖父母犯過失殺及傷應合徒¶
　者故毆人至廢疾應流謂恃䕃合贖故毆人¶
　至廢疾凖犯應流者男夫犯盗徒以上謂計¶
　盗罪至徒以上强盗不得財亦同及婦人犯¶
　姦者並亦不得减贖言亦者亦如五流不得¶
　减贖之義¶
　注有官爵者各從除免當贖法¶
　䟽議曰謂故毆小功尊屬至廢疾及男夫於¶
<pb:KR2m0054_SBCK_002-7b>¶
　監守内犯十惡及盗婦人姦入内亂者並合¶
　除名若男夫犯盗斷徒以上及婦人犯姦者¶
　並合免官其於期親以上尊長犯過失殺傷¶
　應徒及故毆凡人至廢疾應流並合官當犯¶
　除名者爵亦除本犯免官免所居官及官當¶
　者留爵收贖縱有官爵合减亦不得减故云¶
　各從除免當贖法¶
　問曰五流不得减贖若會降合减贖以否¶
　答曰五流除名配流會降至徒以下有䕃應¶
<pb:KR2m0054_SBCK_002-8a>¶
　贖之色更無配役之文即有聴贖者有不聴¶
　贖者止如加役流反逆縁坐流不孝流此三¶
　流會降並聴收贖其子孫犯過失流雖會降¶
　亦不得贖何者又云於期以上尊長犯過失¶
　殺傷應徒不得减贖此雖會降猶是過失應¶
　徒故不合贖其有官者自凖除免當贖之例¶
　本法旣不合例减降後亦不得减科其會赦¶
　猶流者會降灼然不免¶
諸婦人有官品及邑號犯罪者各依其品從議¶
<pb:KR2m0054_SBCK_002-8b>¶
請減贖當免之律不得䕃親屬¶
　䟽議曰婦人有官品者依令妃及夫人郡縣¶
　鄉君等是也邑號者國郡縣鄉等名號是也¶
　婦人六品以下無邑號直有官品即媵是也¶
　依禮凡婦人從其夫之爵命故云生禮死事¶
　以夫為尊卑故犯罪應議請减贖者各依其¶
　夫品從議請减贖之法若犯除免官當者亦¶
　凖男夫之例故云各從議請减贖當免之律¶
　婦人品命既因夫子而授故不得䕃親属¶
<pb:KR2m0054_SBCK_002-9a>¶
若不因夫子别加邑號者同封爵之例¶
　䟽議曰别加邑號者犯罪一與男子封爵同¶
　除名者爵亦除免官以下並從議請减贖之¶
　例留官收贖¶
諸五品以上妾犯非十惡者流罪以下聴以贖論¶
　䟽議曰五品以上之官是為通貴妾之犯罪¶
　不可配决若犯非十惡流罪以下聴用贖論¶
　其贖條内不合贖者亦不在贖限若妾自有¶
　子孫及取餘親䕃者假非十惡聴依贖例¶
<pb:KR2m0054_SBCK_002-9b>¶
諸一人兼有議請減各應得減者唯得以一髙¶
者減之不得累減¶
　䟽議曰假有一人身是皇后小功親合議減¶
　又父有三品之官合請減又身有七品官合¶
　例減此雖三處俱合減罪唯得以一議親髙¶
　者減之不得累減¶
若從坐減自首減故失減公坐相承減又以議¶
請減之類得累減¶
　䟽議曰從坐減者謂共犯罪造意者為首随¶
<pb:KR2m0054_SBCK_002-10a>¶
　從者减一等自首减者謂犯法知人欲告而¶
　自首者聴减二等故失减者謂判官故出人¶
　罪放而還獲减一等通判之官不知情以失¶
　論失出减判官之罪五等又斷獄律云斷罪¶
　應决配之而聴收贖應收贖而决配之各减¶
　故失一等謂故减故一等失减失一等是名¶
　故失减公坐相承减者謂同職犯公坐假由¶
　判官斷罪失出法减五等放而還獲又减一¶
　等通判之官减七等長官减八等主典减九¶
<pb:KR2m0054_SBCK_002-10b>¶
　等若有議請减之類各又更减一等是名得¶
　累减¶
諸以理去官與見任同(解雖非理告身/應留者亦同)¶
　䟽議曰謂不因犯罪而解者若致仕得替省¶
　員廢州縣之類應入議請减贖及䕃親屬者¶
　並與見任同¶
　注解雖非理告身應留者亦同¶
　䟽議曰解雖非理者謂責情乃下考解官者¶
　或雖經當免降所不至者亦是告身應留者¶
<pb:KR2m0054_SBCK_002-11a>¶
　並同見任官法¶
贈官及視品官與正官同(視六品以下不/在䕃親之例)¶
　䟽議曰贈官者死而加贈也令云養素丘園¶
　徵聘不赴子孫得以徵官為䕃並同正官視¶
　品官依官品令薩寳府薩寳袄正等皆視流¶
　内品若以視品官當罪减贖皆與正官同¶
　注視六品以下不在䕃親之例¶
　䟽議曰視品稍異正官故不許䕃其親屬其¶
　薩寳既視五品聴䕃親屬¶
<pb:KR2m0054_SBCK_002-11b>¶
用䕃者存亡同¶
　䟽議曰應取議請减䕃親屬者親雖死亡皆¶
　同存日故曰存亡同¶
若藉尊長䕃而犯所䕃尊長¶
　䟽議曰尊長謂祖父母父母伯叔父母姑兄¶
　姊是也¶
及藉所親䕃而犯所親祖父母父母者並不得¶
為䕃¶
　䟽議曰所親謂旁親非祖父母父母及子孫¶
<pb:KR2m0054_SBCK_002-12a>¶
　但旁䕃已身者尊長卑㓜皆是假如藉伯叔¶
　母䕃而犯伯叔母之祖父母父母藉姪䕃而¶
　犯姪之父母之類並不得以䕃論文稱犯夫¶
　及義絶者得以子䕃婦犯夫既得用子䕃明¶
　夫犯婦亦取子䕃可知其子孫例别生文不¶
　入所親之限即取子孫䕃者違犯父祖教令¶
　及供養有闕亦得以䕃贖論若取父䕃而犯¶
　祖者不得為䕃若犯父者得以祖䕃¶
即毆告大功尊長小功尊屬者亦不得以䕃論¶
<pb:KR2m0054_SBCK_002-12b>¶
　䟽議曰大功尊長小功尊屬不睦條中已具¶
　釋訖若其毆告亦不得䕃贖¶
其婦人犯夫及義絶者得以子䕃(雖出/亦同)¶
　䟽議曰婦人犯夫及與夫家義絶并夫在被¶
　出並得以子䕃者為母子無絶道故也¶
其假版官犯流罪以下聴以贖論¶
　䟽議曰假版授官不著令式事闗恩澤不要¶
　耆年聴以贖論不以假版官當罪其凖律不¶
　合贖者處徒以上版亦除削¶
<pb:KR2m0054_SBCK_002-13a>¶
諸無官犯罪有官事發流罪以下以贖論(謂從/流外)¶
(及庶人而任流内者不以官當除/免犯十惡及五流者不用此律)¶
　䟽議曰無官犯罪有官事發流罪以下皆依¶
　贖法謂從流外及庶人而任流内者其除名¶
　及當免在身見無流内告身者亦同無官例¶
　其於贖章内合除免官當者亦聴收贖故云¶
　不以官當除免若犯十惡五流各依本犯除¶
　名及配流不用此條贖法故云不用此律¶
　問曰無官犯罪有官事發流罪以下以贖論¶
<pb:KR2m0054_SBCK_002-13b>¶
　雖稱以贖如有七品以上官合減以否¶
　答曰既稱流罪以下以贖論據贖條内不得¶
　減者此條亦不合減自餘雜犯應減者並從¶
　減例據下文無䕃犯罪有䕃事發並從官䕃¶
　之法故知得依減之例¶
卑官犯罪遷官事發在官犯罪去官事發或事¶
發去官犯公罪流以下各勿論餘罪論如律¶
　䟽議曰卑官犯罪遷官事發者謂任九品時¶
　犯罪得八品以上事發之類在官犯罪去官¶
<pb:KR2m0054_SBCK_002-14a>¶
　事發者謂在任時犯罪去任後事發或事發¶
　去官者謂事發勾問未斷便即去職此等三¶
　事犯公罪流以下各勿論遷官者但改官者¶
　即是非獨進品始名遷官餘罪論如律者並¶
　謂私罪及公坐死罪皆據律科雖復遷官去¶
　任並不免罪¶
　問曰依令内外官𠡠令攝他司事者皆為檢¶
　校若比司即為攝判未審此等犯公坐去官¶
　免罪以否¶
<pb:KR2m0054_SBCK_002-14b>¶
　答曰律云在官犯罪去官事發或事發去官¶
　犯公罪流以下各勿論但檢校攝判之處即¶
　是監臨若有愆違罪無减降其有勑符差遣¶
　及比司攝判攝時既同正職停攝理是去官¶
　公坐流罪亦從免法若事闗宿衛情狀重者¶
　錄奏聴𠡠其寺丞縣尉之類本非别司而權¶
　判者不同去官之例諸司依令當直之官既¶
　非攝判之色不在去官之限¶
其有官犯罪無官事發有䕃犯罪無䕃事發無¶
<pb:KR2m0054_SBCK_002-15a>¶
䕃犯罪有䕃事發並從官䕃之法¶
　䟽議曰有官犯罪無官事發謂若有九品官¶
　犯流罪合除名其事未發又犯徒一年亦合¶
　除名斷一年徒以九品官當并除名訖其流¶
　罪後發以官當流比徒四年前已當徒一年¶
　猶有三年徒在聴從官䕃之律徵銅六十斤¶
　放免其官髙應得議請减亦凖此有䕃犯罪¶
　無䕃事發謂父祖有七品官時子孫犯罪父¶
　祖除名之後事發亦得依七品子聴贖其父¶
<pb:KR2m0054_SBCK_002-15b>¶
　祖或五品以上當時凖䕃得議請减父祖除¶
　免之後事發亦依議請减法無䕃犯罪有䕃¶
　事發謂父祖無官時子孫犯罪父祖得七品¶
　官事發聴贖若得五品官子孫聴减得職事¶
　三品官聴請䕃更髙聴議此等四事各得從¶
　寛故云從官䕃之法¶
諸犯私罪以官當徒者(私罪謂私自犯及對制詐/不以實受請枉法之類)¶
　䟽議曰私罪謂不縁公事私自犯者雖縁公¶
　事意涉阿曲亦同私罪對制詐不以實者對¶
<pb:KR2m0054_SBCK_002-16a>¶
　制雖縁公事方便不實情心挾隱欺故同私¶
　罪受請枉法之類者謂受人囑請屈法申情¶
　縱不得財亦為枉法此例既多故云之類也¶
五品以上一官當徒二年九品以上一官當徒¶
一年¶
　䟽議曰九品以上官卑故一官當徒一年五¶
　品以上官貴故一官當徒二年¶
若犯公罪者(公罪謂縁公事致/罪而無私曲者)各加一年當¶
　䟽議曰私曲相須公事與奪情無私曲雖違¶
<pb:KR2m0054_SBCK_002-16b>¶
　法式是為公坐各加一年當者五品以上一¶
　官當徒三年九品以上一官當徒二年¶
　問曰𠡠制施行而違者有公坐以否¶
　答曰譬如制𠡠施行不曉𠡠意而違者為失¶
　㫖雖違𠡠意情不涉私亦皆為公坐¶
以官當流者三流同比徒四年¶
　䟽議曰品官犯流不合真配既須當贖所以¶
　比徒四年假有八品九品官犯私罪流皆以¶
　四官當之無四官者凖徒年當贖故云三流¶
<pb:KR2m0054_SBCK_002-17a>¶
　同比徒四年¶
其有二官(謂職事官散官衛官同/為一官勲官為一官)¶
　䟽議曰謂職事散官衛官計階等者既相因¶
　而得故同為一官其勲官從勲加授故别為¶
　一官是為二官若用官當徒者職事每階各¶
　為一官勲官即正從各為一官¶
先以髙者當(若去官未/叙亦凖此)¶
　䟽議曰先以髙者當謂職事等三官内取最¶
　髙者當之若去官未叙者謂以理去任及雖¶
<pb:KR2m0054_SBCK_002-17b>¶
　不以理去任告身不追者亦同並準上例先¶
　以髙者當¶
　問曰律云若去官未叙亦準此或有去官未¶
　叙之人而有事發或罪應官當以上或不至¶
　官當别𠡠令解其官當叙法若為處分¶
　答曰若本罪官當以上别條云以理去官與¶
　見任同即依以官當徒之法用官不盡一年¶
　聽叙降先品一等若用官盡者三載聽叙降¶
　先品二等若犯罪未至官當不追告身叙法¶
<pb:KR2m0054_SBCK_002-18a>¶
　依考解例期年聴叙不降其品從見任解者¶
　叙法在獄官令先已去任本罪不至解官奉¶
　𠡠解者依刑部式叙限同考解例本犯應合¶
　官當者追毁告身¶
次以勲官當¶
　䟽議曰假有六品職事官兼帶勲官柱國以¶
　上犯私罪流例减一等合徒三年以六品職¶
　事當徒一年次以柱國當徒二年之類¶
　問曰假有人任三品四品職事又帶六品以¶
<pb:KR2m0054_SBCK_002-18b>¶
　下勲官犯罪應官當者用三品職事當訖次¶
　以何官當¶
　答曰律云先以髙者當即是職事散官衛官¶
　中取最髙品當訖次以勲官當即須用六品¶
　勲官當罪不得復從四品職事當之¶
行守者各以本品當仍各解見任¶
　䟽議曰假有從五品下行正六品犯徒二年¶
　半私罪例减一等猶徒二年以本階從五品¶
　官當徒二年仍解六品見任其有六品散官¶
<pb:KR2m0054_SBCK_002-19a>¶
　守五品職事亦犯私罪徒二年半者亦用本¶
　品官當徒一年餘徒收贖解五品職事之類¶
　問曰先有正六品上散官上守職事五品或¶
　有從五品官下行正六品上犯徒當罪若為¶
　追毁告身¶
　答曰律云行守者各以本品當仍各解見任¶
　其正六品上散官守五品者五品所守别無¶
　告身既用六品官當即與守官俱奪若五品¶
　行六品者以五品當罪直解六品職事其應¶
<pb:KR2m0054_SBCK_002-19b>¶
　當罪告身同階者悉合追毁¶
若有餘罪及更犯者聴以歴任之官當(歴任謂降/所不至者)¶
　䟽議曰若有餘罪者謂二官當罪之外仍有¶
　餘徒或當罪雖盡而更犯法未經科斷者聴¶
　以歴任降所不至告身以次當之¶
其流内官而任流外職犯罪以流内官當及贖¶
徒一年者各解流外任¶
　䟽議曰假有勲官任流外職者犯徒以上罪¶
　以勲官當之或犯徒用官不盡者而贖一年¶
<pb:KR2m0054_SBCK_002-20a>¶
　徒以上者各解流外任¶
諸犯十惡故殺人反逆縁坐¶
　䟽議曰十惡謂謀反以下内亂以上者故殺¶
　人謂不因闘競而故殺者謀殺人已殺訖亦¶
　同餘條稱以謀殺故殺論及云從謀殺故殺¶
　等殺訖者皆准此其部曲奴婢者非案賊盗¶
　律殺一家非死罪三人注云部曲奴婢者非¶
　其故殺妾乃舊部曲奴婢經放為良本條雖¶
　罪不至死亦同故殺之例反逆縁坐者謂縁¶
<pb:KR2m0054_SBCK_002-20b>¶
　謀反大逆人得流罪以上者¶
　注本應縁坐老疾免者亦同¶
　䟽議曰謂縁坐之中有男夫年八十及篤疾¶
　婦人年六十及廢疾雖免縁坐之罪身有官¶
　品者亦各除名¶
　問曰帶官應合縁坐其身先亡子孫後犯惡¶
　逆亦合除名以否¶
　答曰縁坐之法惟據生存出養入道尚不縁¶
　坐無宜先死到遣除名理務䟽(犯宣祖上一字/廟諱改爲䟽)通告身¶
<pb:KR2m0054_SBCK_002-21a>¶
　不合追毁告身雖不合追毁亦不得以為䕃¶
獄成者雖會赦猶除名(獄成謂𧷢狀露驗及/尚書省斷訖未奏者)¶
　䟽議曰犯十惡等罪獄成之後雖會大赦猶¶
　合除名獄若未成即從赦免注云贓狀露驗¶
　者贓謂所犯之贓見獲本物状謂殺人之類¶
　得狀為驗雖在州縣並名獄成及尚書省斷¶
　訖未奏者謂刑部覆斷訖雖未經奏者亦為¶
　獄成此是赦後除名常赦不免之例¶
即監臨主守於所監守内犯姦盗略人若受財¶
<pb:KR2m0054_SBCK_002-21b>¶
而枉法者亦除名(姦謂犯良人盗及/枉法謂贓一疋者)獄成會赦¶
者免所居官(會降者同/免官法)¶
　䟽議曰監守内姦謂犯良人盗及枉法謂贓¶
　一疋者略人者不和為略年十嵗以下雖和¶
　亦同略法律文但稱略人即不限將為良賤¶
　獄成者亦同上法除名會赦者免所居官此¶
　是赦後仍免所居之一官亦為常赦所不免¶
　問曰監守内略人罪當除名之色奴婢例非¶
　良人之限若監守内略部曲亦合除名以否¶
<pb:KR2m0054_SBCK_002-22a>¶
　荅曰據殺一家非死罪三人乃入不道奴婢¶
　部曲不同良人之例强盜若傷財主部曲即¶
　同良人各於當條見義亦無一定之理今略¶
　良人及奴婢並合除名舉略奴婢是輕計贓¶
　入除名之法略部曲是重明知亦合除名又¶
　闘訟律云毆傷部曲減凢人一等奴婢又減¶
　一等又令云轉易部曲事人聽量酬衣食之¶
　直既許酬衣食之直必得一疋以上準贓即¶
　同奴婢論罪又減良人今準諸條理例除名¶
<pb:KR2m0054_SBCK_002-22b>¶
　故為合理¶
　又問依律共盗者併贓論其有共受枉法之¶
　贓合併贓科罪否¶
　答曰枉法條中無併贓之語唯云官人受財¶
　復以所受之財分求餘官元受者併贓論餘¶
　各依已分法其有共謀受者不同元受之例¶
　不合併贓得罪各依己分為首從科之¶
　注會降者同免官法¶
　䟽議曰降既節級减罪不合悉原故降除名¶
<pb:KR2m0054_SBCK_002-23a>¶
　之科聴從免官之法假令降罪悉盡亦依免¶
　官之例即降後重斷仍未奏畫更逢赦降猶¶
　合免所居之官¶
其雜犯死罪即在禁身死若免死别配及背死¶
逃亡者並除名(皆謂本犯合/死而獄成者)¶
　䟽議曰其雜犯死罪謂非上文十惡故殺人¶
　反逆縁坐監守内姦盗略人受財枉法中死¶
　罪者即在禁身死者謂犯罪合死在禁身亡¶
　其免死别配者謂本犯死䝉恩别配流徒之¶
<pb:KR2m0054_SBCK_002-23b>¶
　類及背死逃亡者謂身犯死罪背禁逃亡者¶
　此等四色所犯獄成並從除名之律故注云¶
　皆謂本犯合死而獄成者背死迯亡者即斷¶
　死除名依法奏畫不待身至其下文犯流徒¶
　獄成迯走亦凖此¶
會降者聴從當贖法¶
　䟽議曰雜犯死罪以下未奏畫逢降有官者¶
　聴官當有䕃者依贖法本法不得䕃贖者亦¶
　不在贖限其會赦者依令解見任職事¶
<pb:KR2m0054_SBCK_002-24a>¶
　問曰上文云十惡故殺人反逆縁坐會赦猶¶
　除名雜犯死罪等會降從當贖法若有别蒙¶
　𠡠放及會慮减罪得同赦降以否¶
　答曰若使普覃惠澤非涉殊私雨露平分(自/依)¶
　常典如有特奉鴻恩總䝉原放非常之斷人¶
　主専之爵命並合如初不同赦降之限其有¶
　會慮减罪計與會降不殊當免之科須同降¶
　法慮若全免還從特放之例¶
　又問加役流以下五流犯者除名配流如法¶
<pb:KR2m0054_SBCK_002-24b>¶
　未知會赦及降若為處分¶
　答曰會赦猶流常赦所不免雖會赦降仍依¶
　前除名配流其不孝流反逆縁坐流雖會赦¶
　亦除名子孫犯過失流會赦免罪會降有官¶
　者聴依當贖法其加役流犯非一色入十惡¶
　者雖會赦降仍合除名稱以枉法論監守内¶
　以盗論者會赦免所居官會降同免官之法¶
　自餘雜犯會赦從原會降依當贖法凡斷罪¶
　之法應例减者先减後斷其五流先不合减¶
<pb:KR2m0054_SBCK_002-25a>¶
<pb:KR2m0054_SBCK_002-26a>¶
