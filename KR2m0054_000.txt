# -*- mode: mandoku-view; -*-
#+TITLE: 故唐律疏議
#+DATE: 2015-09-12 00:41:37.300097
#+PROPERTY: ID KR2m0054
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB10n0702-000故唐律疏議-序.
<pb:KR2m0054_SBCK_000-1a>¶
進律表䟽¶
臣無忌等言¶
　秦以前君臣通稱朕尚書虞書帝曰來禹汝¶
　亦昌言禹曰帝予何言予思日孜孜則是臣¶
　於君前尚稱予也秦制天子稱朕臣下稱臣¶
　漢以後因之唐儀制令皇太子以下率土之¶
　内於皇帝皆稱臣唐本傳長孫無忌字輔機¶
　性通悟愽渉書史始高祖兵渡河進謁長春¶
　宫授渭北道行軍典籖乃太宗文德順聖皇¶
<pb:KR2m0054_SBCK_000-1b>¶
　后長孫氏之兄也因輔政與李勣等一十九¶
　人撰成律䟽上表以進¶
臣聞三才既分法星著於玄象¶
　易說卦立天之道曰隂與陽立地之道曰柔¶
　與剛立人之道曰仁與義兼三才而两之晉¶
　天文志太微帝座南蕃中二星曰端門東曰¶
　左執法廷尉之象也西曰右執法御史大夫¶
　之象也又貫索九星賤人之牢也牢口一星¶
　爲門欲其開九星皆明天下獄煩七星見小¶
<pb:KR2m0054_SBCK_000-2a>¶
　赦六星五星見大赦動則斧鑕用中空則更¶
　無又亢四星天子内朝緫攝天下奏事理獄¶
　錄功也又參伐十星主斬刈又爲天獄此言¶
　自天地人既分之後則刑法之星上著於天¶
　文也¶
六位斯列習坎彰於易經¶
　易八卦三畫每卦之上各重八卦爲六十四¶
　卦則毎卦六畫初二三四五上爲六位易說¶
　卦六位而成章習坎卦體坎上坎下爲重習¶
<pb:KR2m0054_SBCK_000-2b>¶
　也坎隂也䧟也上六係于徽纆寘于叢棘重¶
　坎至于上六隂之極䧟之深故有刑獄之象¶
　如係之徽纆而寘于叢棘之中也又爾雅釋¶
　言坎律銓也郭璞注坎卦主法法律皆所以¶
　銓量輕重也¶
故知出震乘時開物成務¶
　易說卦帝出乎震乾卦時乘六龍以御天係¶
　辭曰開物成務王弼注易通天下之志成天¶
　下之務¶
<pb:KR2m0054_SBCK_000-3a>¶
莫不作訓以臨凾夏&KR0183;教以牧黎元¶
　訓亦教也凾方也方夏中國也文選七命曰¶
　凾夏謐静書序曰足以&KR0183;世立教牧養也左¶
　傳曰天生民而樹之君使司牧之黎元民也¶
　黎黑猶秦言黔首也漢文紀元元之民師古¶
　注元元善意也光武紀黎元所歸黎庶也元¶
　元猶言喁喁可矜之辭¶
昔周后登極吕侯闡其茂範¶
　周穆王享國百年命吕侯爲司寇作書訓夏¶
<pb:KR2m0054_SBCK_000-3b>¶
　贖刑以誥四方名吕刑闡開茂大範法也¶
虞帝納麓臯陶創其彞章¶
　舜典納于大麓孔安國注麓錄也堯使帝舜¶
　大錄萬機之政大禹謨曰臯陶惟兹臣庶㒺¶
　或干于正汝作士明于五刑創始制也彞常¶
　章典也¶
大夫之述三言金篆騰其高軌¶
　左傳昭公十四年晉邢侯與雍子争鄐田乆¶
　而無成士景伯如楚叔魚攝理韓宣子命斷¶
<pb:KR2m0054_SBCK_000-4a>¶
　舊獄罪在雍子雍子納其女於叔魚叔魚罪¶
　邢侯怒殺叔魚與雍子於朝宣子問其罪於¶
　叔向叔向曰三人同罪施生戮死可也雍子¶
　賂以買直鮒也鬻獄邢侯專殺其罪一也已¶
　惡而掠美爲昬貪以敗官爲墨殺人不忌爲¶
　賊夏書曰昬墨賊殺臯陶之刑也從之乃施¶
　邢侯而尸雍子與叔魚於市仲尼曰叔向古¶
　之遺直也治國制刑不隱於親三數叔魚之¶
　惡不爲末減曰義也夫可謂直矣平丘之會¶
<pb:KR2m0054_SBCK_000-4b>¶
　數其賄也以寛衛國晉不爲暴歸魯季孫稱¶
　其詐也以寛魯國晉不爲虐邢侯之獄言其¶
　貪也以正刑書晉不爲頗三言而除三惡加¶
　三利殺親益榮猶義也夫金篆者秦以前未¶
　有𨽻楷故字皆用篆言篆字而以金鑄之鍾¶
　鼎而紀其功也軌車轍已行之迹騰表異之¶
　也言大夫議刑之三言可以著之金篆而表¶
　其已行之迹也¶
安衆之陳九灋玉牒播其弘規¶
<pb:KR2m0054_SBCK_000-5a>¶
　魏文侯師於里悝集諸國刑典造法經六篇¶
　一盜法二賊法三囚法四捕法五雜法六具¶
　法又漢相蕭何更加悝所造戸興廐三篇謂¶
　九章之律是爲九法玉牒者文選廣絶交論¶
　書玉牒而刻鍾鼎又魏都賦極棟宇之宏䂓¶
　規者所以爲圓法度之器也言蕭何安衆之¶
　陳九法可以書之玉牒而播揚其宏大之䂓¶
　也¶
前哲比之以隄防往賢譬之以衘勒¶
<pb:KR2m0054_SBCK_000-5b>¶
　前漢刑法志制禮以止刑猶隄防溢水也後¶
　漢虞詡曰刑罰者人之衘勒也¶
輕重失序則繫之以存亡¶
　白氏六帖刑法門議論輕重之序愼測淺深¶
　之量言用刑輕重失其序則繫民命之存亡¶
寛猛乖方則階之以得䘮¶
　左傳昭公二十年鄭子產有疾謂子太叔曰我¶
　死子必爲政唯有德者能以寛服民其㳄莫¶
　如猛夫火烈民望而畏之故鮮死焉水懦弱¶
<pb:KR2m0054_SBCK_000-6a>¶
　民狎而翫之則多死焉故寛難疾數月而卒¶
　太叔爲政不忍猛而寛鄭國多盗取人於萑¶
　蒲之澤太叔悔之曰吾早從夫子不及此興¶
　徒兵以攻萑蒲之盗盡殺之盗少止仲尼曰¶
　善哉政寛則民慢慢則紏之以猛猛則民殘¶
　殘則施之以寛寛以濟猛猛以濟寛政是以¶
　和及子産卒仲尼聞之出涕曰古之遺愛也¶
　階所由之梯階言寛猛乖其方術則由之而¶
　有得失也¶
<pb:KR2m0054_SBCK_000-6b>¶
泣辜慎罰文命所以㑹昌¶
　劉向說𫟍禹出見辜人問而泣之史記夏禹¶
　名文命文選蜀都賦天帝運期而㑹昌¶
斮脛剖心獨夫於是盪覆¶
　書泰誓今商王受斮朝渉之脛剖賢人之心¶
　冬月見朝渉水者謂其脛耐寒斬而視之比¶
　干忠諫紂曰吾聞賢人之心有七孔剖而觀¶
　之又曰獨夫受孟子曰殘賊之人謂之獨夫¶
　盪覆也言紂爲周武王所㓕也¶
<pb:KR2m0054_SBCK_000-7a>¶
三族之刑設禍起於望夷¶
　周罪人不孥謂罪止其身不及其家之人秦¶
　始作夷三族法謂父族妻族母族也望夷宫¶
　名趙高令婿閻樂弑秦二世之地謂秦因設¶
　三族之刑而身弑國亡也¶
五虐之制興師亡於涿鹿¶
　史記軒轅乃習用干戈以征不享諸侯咸賔¶
　從而蚩尤最爲暴虐莫能伐應劭曰軒轅黃¶
　帝時&KR0214;尤作亂不用帝命遂作五虐之刑大¶
<pb:KR2m0054_SBCK_000-7b>¶
　刑用甲兵其次用斧銊中刑用刀鋸其次用¶
　鑽笮薄刑用鞭扑軒轅乃徴師諸侯與&KR0214;尤¶
　戰于涿鹿之野服䖍曰涿鹿山名在涿鹿郡¶
　遂擒殺&KR0214;尤身首異處¶
齊景網峻時英有踊貴之談¶
　時英指晏子而言晏嬰字平仲事齊景公左¶
　氏傳景公欲更晏子之宅晏子辭景公曰子¶
　居近市識貴賤乎於是景公繁於刑有鬻踊¶
　者故對曰踊貴屨賤既已告於君故與叔向¶
<pb:KR2m0054_SBCK_000-8a>¶
　語而稱之景公爲是省於刑君子曰仁人之¶
　言其利愽哉晏子一言而齊侯省刑踊刖者¶
　之屨也言受刑者多故踊爲之貴也¶
周幽獄繁詩人致菀栁之刺¶
　毛詩小雅菀栁刺幽王也暴虐無親而刑罰¶
　不中也¶
所以當塗撫運樂平除𢡖酷之刑¶
　魏闕當塗高乃漢末曹氏代漢䜟語當塗撫¶
　運言魏應運而爲君也魏司徒王朗字景興¶
<pb:KR2m0054_SBCK_000-8b>¶
　封樂平侯時鍾繇上䟽欲復肉刑詔令公卿¶
　共議朗議以爲繇欲輕減大辟之條以增益¶
　刖刑之數夫五刑之属著在律科或有減死¶
　一等之法不死即爲減施行巳乆不待逺假¶
　斧鑿於復肉刑然復有罪次也前丗仁者不¶
　忍肉刑之慘酷是以廢而不用不用以來歴¶
　年數百今復以之恐所減之文未彰於萬民¶
　之目而肉刑之問巳宣於宼讎之耳非所以¶
　來逺人也議者百餘人與朗同者多帝以吳¶
<pb:KR2m0054_SBCK_000-9a>¶
　蜀未平寢¶
金行提象鎮南削煩苛之法¶
　晉以金德王天下故曰金行提象言取𩔖於¶
　金也杜預字元凱爲鎮南大將軍與車騎將¶
　軍賈𠑽等定律令既成預爲注觧乃奏之曰¶
　法者蓋繩墨之斷例非窮理盡性之書也故¶
　文約而例直名省而禁簡　例直易見禁¶
　簡難犯易見則人知所避難犯則幾於刑措¶
　古之刑書銘之鍾鼎鑄之金石所以逺塞異¶
<pb:KR2m0054_SBCK_000-9b>¶
　端使無&KR0075;巧也今所注皆網羅法意格之以¶
　名分使用之者執名例以審趣舎伸繩墨之¶
　直去析薪之理也詔頒行於天下¶
而體國經野御辨登樞¶
　周禮惟王建國辨方正位體國經野體國者¶
　營其國之宫城門涂如身之有四體經野者¶
　治其野之丘甸溝洫如機之有經緯登樞者¶
　北極爲天樞居其所而衆星拱之人君之象¶
　故人君即位曰登極亦曰登樞¶
<pb:KR2m0054_SBCK_000-10a>¶
莫不崇寛簡以弘風樹仁惠以裁化¶
　書大禹謨臨下以簡御衆以寛詩序風風也¶
　上以風化下樹立也易係辭化而裁之¶
景胄以之碩茂寳祚於是克崇¶
　尚書命汝典樂教胄子胄子長子也適子也¶
　景大也碩亦大也易繫辭聖人之大寳曰位¶
　祚國祚也崇高也言國家崇寛簡樹仁惠則¶
　本支繁茂國祚延長也¶
徽猷列於緗圖鴻名勒於青史¶
<pb:KR2m0054_SBCK_000-10b>¶
　徽美也猷道也文選贈劉琨詩加其忠直宣¶
　其徽猷緗桑初生之色即淺黃色也文選序¶
　飛文染翰則卷盈乎緗帙言人君羙道具列¶
　於圖書鴻名大名也前漢司馬相如封禪書¶
　前聖之所以永保鴻名青史者古無&KR0083;凡書¶
　辭者殺竹汗爲簡書之文選江淹書並圖青¶
　史言人君之大名必勒書於青史¶
暨炎靈委御人物道銷¶
　暨者及也炎者漢也漢以火德王天下故曰¶
<pb:KR2m0054_SBCK_000-11a>¶
　炎靈者漢靈帝也委御者文選魏都賦劉宗¶
　委馭漢至唐&KR0663;代已多此借漢以喻隋末之¶
　亂君失其馭而一時人物之道銷䘮也¶
霧翳三光塵驚九服¶
　翳者蔽也三光者纂要曰日月星謂之三光¶
　以喻人君之明言羣邪如霧以蔽君之明也¶
　周書辨九服之國方千里乃其外曰侯服甸¶
　服男服采服衛服蠻服夷服鎮服蕃服是名¶
　九服言煙塵徧驚於九服之内也¶
<pb:KR2m0054_SBCK_000-11b>¶
秋卿司於&KR0022;典高下在心¶
　周禮六典五曰刑典以誥&KR0022;國又秋官司寇¶
　帥其屬以佐王刑&KR0022;國劉馮事始舜以臯陶¶
　作士乃理獄之官周禮爲士師秦以李斯爲¶
　廷尉漢因之景帝嘗改爲大理梁爲秋卿唐¶
　爲司刑左傳曰高下在心謂不遵法度而用¶
　心不公也¶
獄吏傳於爰書出没由已¶
　史記張湯傳湯父爲長安丞出湯爲兒守舎¶
<pb:KR2m0054_SBCK_000-12a>¶
　還爲䑕盜肉怒笞湯湯掘窟得盜䑕及餘肉¶
　劾䑕掠治傳爰書試鞫論報取鼠與肉磔堂¶
　下其父見之視其文辭如老獄吏大驚遂使¶
　書獄蘇林曰傳謂傳囚也爰易也以此書易¶
　其辭處鞫窮也張晏曰傳考證驗也爰書自¶
　證不知此言反受其罪訊考三日復問之知¶
　與前辭同也鞫一吏爲讀狀論其報行也此¶
　言獄吏傳爰書出入罪人皆由已也¶
内史溺灰然而被辱¶
<pb:KR2m0054_SBCK_000-12b>¶
　史記御史大夫韓安國字長孺梁城安人也¶
　其後安國坐法抵罪縣獄吏田甲辱安國安¶
　國曰死灰獨不然乎甲曰然即溺之居無何¶
　梁内史闕漢遣使拜安國爲梁内史起徒中¶
　爲二千石甲亟走安國曰甲不就官我㓕而¶
　宗甲因肉&KR0221;謝安國笑曰可溺矣公等足爲¶
　治乎卒善遇之¶
丞相見牘背而行賕¶
　史記漢絳侯周勃免相就國嵗餘每河東守¶
<pb:KR2m0054_SBCK_000-13a>¶
　行縣至絳周勃自畏恐誅常披甲令家人持¶
　兵以見之其後有人告勃欲反文帝四年下¶
　廷尉廷尉下其事長安逮捕勃治之勃恐不¶
　知置辭吏稍侵辱之勃以千金與獄吏獄吏¶
　乃書牘視之曰以公主爲證牘木簡也公主¶
　者孝文帝女也勃太子勝尚之故獄吏教引¶
　爲證勃之益封受賜盡以與薄昭及繫急昭¶
　爲言薄太后太后亦以無反事文帝朝太后¶
　以帽絮提文帝帽絮巾也太后曰絳侯綰皇¶
<pb:KR2m0054_SBCK_000-13b>¶
　帝璽將兵于北軍不以此時反今居一小縣¶
　頋反邪文帝既見絳侯獄辭乃謝曰吏事方¶
　驗而出之於是使使持節赦絳侯復爵邑絳¶
　侯既出曰吾甞將百萬然安知獄吏之貴乎¶
　賕者以財相謝也¶
戮逮棄灰誅及偶語¶
　逮者及也史記衛鞅傳歩過六尺者有罰棄¶
　灰於道者被刑又史記秦始皇三十四年丞¶
　相李斯上䟽乃請史官非秦記皆燒之有敢¶
<pb:KR2m0054_SBCK_000-14a>¶
　偶語詩書者棄市注云禁民聚語畏其謗也¶
長平痛積寃之氣¶
　史記秦將白起與趙將趙括戰於長平秦軍¶
　射殺括括軍敗卒四十萬降武安君計前秦¶
　已至上黨上黨民不樂爲秦而歸趙趙卒反¶
　覆非盡殺之恐爲亂乃挾詐而盡坑殺之言¶
　無罪四十萬人盡誅所以痛積寃之氣也¶
司敗切瘐死之魂¶
　司敗者獄官也論語陳司敗問昭公知禮乎¶
<pb:KR2m0054_SBCK_000-14b>¶
　漢宣帝詔繫者或以掠笞若飢寒瘐死獄中¶
　朕甚痛之其令郡國嵗上繫囚以掠若瘐死¶
　者所主坐召御史課殿最以聞囚徒飢寒病¶
　死曰瘐死¶
遂使五樓之羣争迴地軸十角之旅競入天田¶
　後漢諸賊銅馬大槍尤來上江青犢校檀五¶
　幡五樓富平獲索皆賊名號也春秋括地象¶
　云地有三千六百六軸十角者此皆形容隋¶
　將亡唐未興之時天下大亂也周禮五百人¶
<pb:KR2m0054_SBCK_000-15a>¶
　爲旅前漢天文志龍左角爲天田龍祥也晨¶
　見則祭之然此天田特借用其字謂兵亂於¶
　天子之境土也¶
國歩於是艱難刑政於焉弛紊¶
　詩桑柔國歩蔑資朱子云歩猶運也刑政者¶
　論語道之以政齊之以刑文選辨亡論皇剛¶
　弛紊¶
殷憂俟來蘇之后多難佇撥亂之君¶
　書仲虺之誥攸徂之民室家相慶徯予后后¶
<pb:KR2m0054_SBCK_000-15b>¶
　來其蘇注湯所徃之民皆喜曰待我君來其¶
　可蘇息多難者詩訪落曰未堪家多難漢高¶
　祖紀羣臣曰帝起微細撥亂反正佇者&KR0049;也¶
大唐握乾符以應期得天統而御&KR0663;¶
　文選東都賦握乾符闡坤&KR0575;又魏都賦應期¶
　運而光赫言大唐之君執握天受命之符以¶
　應期運也前漢高祖賛曰旗幟上赤恊於火¶
　德自然之應得天統矣御治也歴數也¶
誅阪泉之巨猾勦丹浦之㐫渠¶
<pb:KR2m0054_SBCK_000-16a>¶
　史記黃帝教熊羆豼貅貙虎以與炎帝戰於¶
　阪泉之野三戰然後得其志文選應劭詩丹¶
　浦非樂戰劉良曰唐虞時丹浦國不服帝征¶
　而克之¶
掃旬始而静天綱廓妖氛而清地紀¶
　文選東京賦&KR0884;搶旬始羣㐫靡餘旬始祅星¶
　也晉紀緫論曰天綱解紐又還舊園詩曰大¶
　明盪祅氛又地理志山河分兩戒有南紀北¶
　紀¶
<pb:KR2m0054_SBCK_000-16b>¶
朱旗乃舉東城高滅楚之功¶
　朱旗者文選述高紀賛神毋告符朱旗乃舉¶
　又漢五年圍項羽垓下夜聞漢軍皆楚歌知¶
　盡得楚地羽與數騎走是以兵大敗灌嬰追¶
　斬東城言唐之勲德亦高於此也¶
黃銊裁麾西土建翦商之業¶
　書牧誓武王與紂戰于牧野甲子昧爽王朝¶
　至于商郊王左仗黃銊右秉白旄以麾曰逖¶
　矣西土之人詩公劉篇實始翦商翦㓕也言¶
<pb:KR2m0054_SBCK_000-17a>¶
　唐之功業亦若此¶
緫六合而光宅包四大以凝旒¶
　六合者四方上下也書堯典光宅天下言堯¶
　有光明之德覆天下如屋宅四大者老子云¶
　道大天大地大王大域中有四大王居其一¶
　焉禮記玉藻曰天子玉藻十有二旒¶
異域於是來庭殊方所以受職¶
　文選李陵書死爲異域之&KR0017;詩常武篇殊方¶
　來庭又文選東都賦殊方别區又與陳元伯¶
<pb:KR2m0054_SBCK_000-17b>¶
　書曰解辮請職¶
航少海以朝絳闕梯崑山以謁紫宸¶
　大舟曰航楊雄夏州箴曰航海三萬東牽其¶
　竿山海經無臯之南望㓜海郭璞云㓜即小¶
　也文選與孫皓書稽顙絳闕山海經崑崙山¶
　廣萬里高一千里荆州星占北辰一名天關¶
　一名北極北極者紫宫天主也天子所居曰¶
　宸故曰紫宸¶
椎髻之酋加之以文冕窮髪之長寵之以徽章¶
<pb:KR2m0054_SBCK_000-18a>¶
　唐書儒學傳貞觀中高麗與百濟新羅高昌¶
　土蕃等諸國酋長遣子弟請入國學鼓篋而¶
　升講筵者八十餘人文選石闕銘椎髻之長¶
　南越之俗也又絶交書強越人以文冕又遊¶
　赤石詩况乃令窮髪無毛之地在北海之北¶
　也又貴妃誄崇徽章出寰甸徽旌旗也章旒¶
　也言南而椎髻北而窮髮皆來朝也¶
王會之所不書塗山之所莫紀¶
　唐初東謝蠻入朝冠烏熊皮以金銀絡頸身¶
<pb:KR2m0054_SBCK_000-18b>¶
　披毛帔韋皮行縢而着履顔師古因奏言周¶
　武王時逺國歸欵周史集其事爲王會篇乃¶
　命閻立本圖之禹會諸侯於塗山執玉帛者¶
　萬國¶
歌九功以恊金奏運七政以齊玉衡¶
　書大禹謨水火金木土穀惟脩正徳利用厚¶
　生惟和九功惟叙九叙惟歌周禮鍾師掌金¶
　奏書舜典在璇璣玉衡以齊七政以璇爲璣¶
　以象天體之運轉以玉爲衡管橫而設之以¶
<pb:KR2m0054_SBCK_000-19a>¶
　窺璣以齊日月五星七政之運行猶今之渾¶
　天儀也¶
律增甲乙之科以正澆俗禮崇升降之制以拯¶
頺風¶
　前漢宣帝曰令甲死者不可復生刑者不可¶
　復息息生長也甲令第一乙令第二也文選¶
　策秀才文曰民俗澆弛法令滋章禮記樂記¶
　曰升降上下周還裼襲禮之文也拯救也頽¶
　毁也¶
<pb:KR2m0054_SBCK_000-19b>¶
蕩蕩巍巍信無徳而稱也伏惟¶
　論語蕩蕩乎民無能名焉巍巍乎其有成功¶
　也又曰泰伯其可謂至徳也已矣三以天下¶
　譲民無得而稱焉¶
皇帝陛下¶
　唐儀制令皇帝天子夷夏通稱之陛下對&KR0993;¶
　咫尺上表通稱之應邵曰王者有執兵陳於¶
　階陛之側臣於至尊不敢指斥故呼陛下以¶
　告之因卑以逹尊之意也¶
<pb:KR2m0054_SBCK_000-20a>¶
體元纂業則大臨人¶
　杜預左氏傳注凢人君即位欲其體元以居¶
　正文選東京賦况纂帝業而輕天位纂繼也¶
　論語惟天爲大惟堯則之言天之大以臨兆¶
　民也¶
覆載並於乾坤照臨運於日月¶
　易乾卦夫大人者與天地合其徳與日月合¶
　其明與天地合其徳者謂覆載也與日月合¶
　其明者謂照臨也¶
<pb:KR2m0054_SBCK_000-20b>¶
坐青蒲而化光四表負丹扆而德被九圍¶
　漢書史丹伏青蒲奏事青蒲席也尚書曰光¶
　被四表禮記明堂曰天子負斧扆南郷而立¶
　斧扆爲斧屏風於户牖之間詩長發篇曰帝¶
　命式于九圍九州也¶
日旰忘餐心存於哀矜宵分不寐志在於明威¶
　旰晚也蜀志諸葛亮上䟽曰陛下劬勞帝業¶
　旰食思政廢寢憂人書吕刑曰皇帝哀矜庶¶
　戮之無辜言唐帝日晚忘食哀矜無辜唐李¶
<pb:KR2m0054_SBCK_000-21a>¶
　百藥曰太宗&KR0138;及日昃必命才學之士賜以¶
　清問一夜忘疲中宵不𥧌書湯誥曰將天命¶
　明威不敢赦言唐帝中夜不寢其志在於明¶
　天之威慎用刑也¶
一夫向隅而責躬萬方有犯而罪已¶
　漢書刑法志曰滿堂而飲酒有一人向隅而¶
　悲泣則一堂皆爲之不樂王者之於天下也¶
　譬猶一堂之上也書湯誥萬方有罪在予一¶
　人又左傳莊公十一年曰禹湯罪已其興也¶
<pb:KR2m0054_SBCK_000-21b>¶
　勃焉¶
仍慮三辟攸斁八刑尚密¶
　左傳昭公六年鄭人鑄刑書於鼎以爲常法¶
　叔向始貽子產書曰夏有亂政作禹刑啇有¶
　亂政而作湯刑周有亂政而作九刑三辟之¶
　興皆叔世也辟刑也尚書洪範曰彞倫攸斁¶
　斁敗也八刑者周禮大司徒以刑紏萬民一¶
　曰不孝二曰不義三曰不婣四曰不弟五曰¶
　不任六曰不恤七曰造言八曰亂民¶
<pb:KR2m0054_SBCK_000-22a>¶
平反之吏從寛而失情次骨之人舞智而䧟網¶
　前漢嶲不疑爲京兆尹毎行縣錄囚徒有所¶
　平反母即喜史記杜周南陽人爲御史周然¶
　重遲外寛内深次骨李奇曰其用罪深刻至¶
　骨又張湯杜人也湯爲人多詐舞智以御人¶
　言䧟人於憲網¶
刑靡定法律無正條徽纆妄施手足安措¶
　靡無也易坎卦係用徽纆寘于叢棘釋音劉¶
　子玄云三股曰徽兩股曰纆皆索名所以禁¶
<pb:KR2m0054_SBCK_000-22b>¶
　囚今言妄施者刑罰不中也論語曰刑罰不¶
　中則民無所措手足自仍慮以下至此皆言¶
　唐興之初慮恐用刑無一定之律吏無所遵¶
　守以致刑罰不中所以命羣臣定律也¶
乃制太尉楊州都督監脩國史上柱國趙國公¶
無忌司空上柱國英國公勣¶
　李勣字懋功曹州離孤人本姓徐武德二年¶
　從李密歸朝唐高祖喜曰勣純臣詔受黎州¶
　緫管封英國公賜姓附宗正屬籍¶
<pb:KR2m0054_SBCK_000-23a>¶
尚書左僕射兼太子少師監脩國史上柱國燕¶
國公志寧¶
　于志寧字仲謐京兆高陵人太宗曰今太子¶
　幼卿當輔以正道太子承乾數有過惡志寕¶
　欲救止之上諫𫟍以諷帝見大恱賜金十斤¶
　絹三百疋凡格式律令禮典皆與論譔賞賜¶
　鉅萬¶
尚書右僕射監脩國史上柱國開國公遂良¶
　褚遂良字登善通直散騎常侍褚亮之子愽¶
<pb:KR2m0054_SBCK_000-23b>¶
　渉文史工𨽻楷¶
銀青光禄大夫守中書令監脩國史上騎都尉¶
栁奭¶
　栁奭字子邵蒲州人以父隋時使高麗卒焉¶
　奭徃迎䘮號踊盡䘮爲夷人所慕¶
銀青光祿大夫守刑部尚書上輕車都尉唐臨¶
　唐臨字本德京兆長安人遷侍御史俄持節¶
　披獄交州出寃繫三千人累遷大理卿高宗¶
　常録囚臨軒對無不盡帝喜曰爲國之要在¶
<pb:KR2m0054_SBCK_000-24a>¶
　用法刻則民殘寛則失其有罪惟是折中以¶
　稱朕意永徽元年拜御史大夫蕭齡之常任¶
　廣州都督受賕當死詔羣臣議請論如法詔¶
　戮於朝堂臨建言羣臣不知天子所以議之¶
　之意在律八議王族戮於隠議親也刑不尚¶
　大夫議貴也今齡之貪𧷢狼扈死有餘咎陛¶
　下以異於他囚故議之有司又令入死非帝¶
　舜所以用刑者不可爲後世法帝然之齡之¶
　齊高帝五世孫由是免死¶
<pb:KR2m0054_SBCK_000-24b>¶
太中大夫守太理卿輕車都尉叚寳玄太中大¶
夫守皇門侍郎護軍頴川縣開國公韓瑗¶
　韓瑗字伯玉京兆三原人父仲良武德初與¶
　定律令建言周律其屬二千秦漢後約爲五¶
　百依古則繁請　崇寛簡以示惟新於是採¶
　開皇律宜於時者定之終刑部尚書瑗少負¶
　節行愽學曉吏事¶
太中大夫守中書侍郎監脩國史驍騎尉來濟¶
　來濟揚州江都人篤志爲文章善議論曉暢¶
<pb:KR2m0054_SBCK_000-25a>¶
　時務後至公輔¶
朝議大夫守中書侍郎辛茂將朝議大夫守尚¶
書右丞輕騎都尉劉燕客朝請大夫使持節穎¶
州諸軍事守頴州刺史輕車都尉裴弘獻朝議¶
大夫守御史中丞上柱國賈敏行朝議郎守刑¶
部郎中輕車都尉王懷恪前雍州盩厔縣令雲¶
騎尉董雄朝議郎行大理丞護軍路立承奉郎¶
守雍州始平縣丞驍騎尉石士逹大理評事雲¶
騎尉曹惠果儒林郎守律學愽士飛騎尉司馬¶
<pb:KR2m0054_SBCK_000-25b>¶
銳等¶
　以上十人無傳律學愽士魏書曰衛揭奏刑¶
　法國家所重而私議所輕獄者人命所懸而¶
　選用者所卑請置律學愽士相教授遂施行¶
　律學愽士自此始也¶
摭金匱之故事採石室之逸書¶
　書金縢納𠕋於金縢之匱中環濟要略御史¶
　中丞有石室以藏秘書文選魏都賦金匱石¶
　室藏秘書之所帝王圖籍於此藏史記太史¶
<pb:KR2m0054_SBCK_000-26a>¶
　公抽金匱石室之書書序曰採摭羣言以立¶
　訓傳¶
捐彼凝脂敦兹簡要¶
　&KR0162;棄也文選秦法繁於秋荼網密於凝脂敦¶
　篤也兹此也簡略也言國家&KR0162;棄其繁密之¶
　刑而敦此簡略之法也¶
網羅訓誥研覈丘墳¶
　書序垂世立教典謨訓誥誓命之文研究覈¶
　考也又曰研精覃思愽考經籍伏犧神農黃¶
<pb:KR2m0054_SBCK_000-26b>¶
　帝之書謂之三墳言大道也少昊顓頊高辛¶
　唐虞之書謂之五典言常道也八卦之說謂¶
　之八索求其義也九州之志謂之九丘言九¶
　州所有土地所生風氣所宜皆聚此書也春¶
　秋左氏傳曰楚左史倚相能讀三墳五典八¶
　索九丘即謂上世帝王遺書也言此律䟽亦¶
　網羅研覈上世帝王之遺書也¶
撰律䟽三十卷筆削巳了¶
　春秋傳曰孔子作春秋筆則筆削則削筆存¶
<pb:KR2m0054_SBCK_000-27a>¶
　之於牘削去而不書也漢書曰令有司請定¶
　法削即削筆即筆服䖍曰言隨君意¶
寔三典之隱括¶
　周禮建三典以刑&KR0022;國詰四方一曰刑新&KR0022;¶
　用輕典二曰刑平&KR0022;用中典三曰刑亂&KR0022;用¶
　重典荀子法行篇曰良醫之門多病人隱括¶
　之側多枉木隱括者正曲木之器言此律書¶
　信乃三典之隱括¶
信百代之準繩¶
<pb:KR2m0054_SBCK_000-27b>¶
　準繩者孟子曰聖人既竭目力焉繼之以䂓¶
　矩準繩以爲方圎平直不可勝用也準取其¶
　平繩取其直言此律書信能百代之後取其¶
　平直也¶
銘之景鍾將二儀而並乆¶
　文選楊脩荅臨淄侯牋曰銘功景鍾易繫辭¶
　曰易有太極是生兩儀言此律書可以銘刻¶
　於國家重器之上與天地同其乆逺矣¶
布之象魏與七曜而長懸¶
<pb:KR2m0054_SBCK_000-28a>¶
　象魏者周禮秋官正月之吉懸刑象之法於¶
　象魏使人觀之象魏雉門兩觀也纂要云日¶
　月五星謂之七曜易繫辭懸象箸明莫大於¶
　日月言此律者布之於宫門雙闕如日月五¶
　星長懸於天也¶
庻一面之祝逺超於殷簡¶
　庻者庻幾也史記殷湯出野見張網四靣祝¶
　曰天下四方皆入吾網湯曰嘻盡之矣乃去¶
　其三靣祝曰欲左左欲右右不用命乃入吾¶
<pb:KR2m0054_SBCK_000-28b>¶
　網諸侯聞之曰湯德至矣超過也簡𠕋也言¶
　唐帝撰此律書好生之德過於殷家之簡𠕋¶
　也¶
十失之歎永弭於漢圖¶
　漢路温舒曰秦有十失其一尚存治獄之吏¶
　是也今治獄者上下相繼以刻爲明深者獲¶
　功名平者多後患弭止也言有此律則永無¶
　漢人十失之嘆也¶
謹詣朝堂奉表以聞臣無忌等誠惶誠恐頓首¶
<pb:KR2m0054_SBCK_000-29a>¶
頓首永徽四年十一月十九日進¶
　永徽唐高宗年號也¶
<pb:KR2m0054_SBCK_000-29b>¶
#+PROPERTY: JUAN 0
#+PROPERTY: FILE SB10n0702-000故唐律疏議-目録.
<pb:KR2m0054_SBCK_000-30a>¶
故唐律䟽議緫目録(計三十卷<折 t="33"/>凡五百條)¶
　　　一名例(計六卷<折 t="33"/>凡五十七條)¶
　　　二衛禁(計二卷<折 t="33"/>凡三十三條)¶
　　　三職制(計三卷<折 t="33"/>凡五十八條)¶
　　　四户婚(計三卷<折 t="33"/>凡四十六條)¶
　　　五廏庫(計一卷<折 t="33"/>凡二十八條)¶
　　　六擅興(計一卷<折 t="33"/>凡二十四條)¶
　　　七賊盜(計四卷<折 t="33"/>凡五十四條)¶
　　　八闘訟(計四卷<折 t="33"/>凡五十九條)¶
<pb:KR2m0054_SBCK_000-30b>¶
　　　九詐僞(計一卷<折 t="33"/>凡二十七條)¶
　　　十雜律(計二卷<折 t="33"/>凡六十二條)¶
　　　十一捕亡(計一卷<折 t="33"/>凡一十八條)¶
　　　十二斷獄(計二卷<折 t="33"/>凡三十四條)¶
故唐律䟽議緫目録終¶
<pb:KR2m0054_SBCK_000-31a>¶
故唐律目録¶
第一卷(凡七條<折 t="33"/>名例)¶
　笞刑五　杖刑五¶
　徒刑五　流刑三¶
　死刑二(一<折 t="33"/>問荅)¶
　十惡(二<折 t="33"/>問荅)八議¶
第二卷(凡一十一條<折 t="33"/>名例)¶
　八議者(議章<折 t="33"/>此名)皇太子妃(請章<折 t="33"/>此名)¶
　七品以上之官(減章<折 t="33"/>此名)應議請減(問荅二<折 t="33"/>此名贖章)¶
<pb:KR2m0054_SBCK_000-31b>¶
　婦人官品邑號　五品以上妾有犯¶
　人有議請減　以理去官¶
　無官犯罪(二<折 t="33"/>問荅)以官當徒(四<折 t="33"/>問荅)¶
　十惡反逆縁坐(四<折 t="33"/>問荅)¶
第三卷(凡一十條<折 t="33"/>名例)¶
　奸盜略人受財(一<折 t="33"/>問荅)府號官穪(一<折 t="33"/>問荅)¶
　除名者(三<折 t="33"/>問荅)以官當徒不盡¶
　除名比徒三年　犯流應配¶
　流配人在道　犯死罪非十惡(三<折 t="33"/>問荅)¶
<pb:KR2m0054_SBCK_000-32a>¶
　徒應役無兼丁(二<折 t="33"/>問荅)工樂雜户(二<折 t="33"/>問荅)¶
第四卷(凡八條<折 t="33"/>名例)¶
　犯罪巳發(一<折 t="33"/>問荅)老小廢疾(四<折 t="33"/>問荅)¶
　犯時未老疾(一<折 t="33"/>問荅)彼此俱罪之𧷢(二<折 t="33"/>問荅)¶
　以𧷢入罪(四<折 t="33"/>問荅)平𧷢者(二<折 t="33"/>問荅)¶
　略和誘人　㑹赦改正徴收(二<折 t="33"/>問荅)¶
第五卷(凡八條<折 t="33"/>名例)¶
　犯罪未發自首(四<折 t="33"/>問荅)犯罪共亡(四<折 t="33"/>問荅)¶
　盜詐取人財物(二<折 t="33"/>問荅)同職犯公坐(三<折 t="33"/>問荅)¶
<pb:KR2m0054_SBCK_000-32b>¶
　公事失錯(一<折 t="33"/>問荅)共犯罪造意爲首¶
　共犯罪本罪別　共犯罪有迯亡(二<折 t="33"/>問荅)¶
第六卷(凡一十三條<折 t="33"/>名例)¶
　二罪從重(四<折 t="33"/>問荅)同居相爲隱(一<折 t="33"/>問荅)¶
　官户部曲　化外人相犯¶
　本條别有制　斷罪無正條¶
　乗輿車駕　穪期親祖父母¶
　穪反坐罪之　綂攝案驗爲監臨(一<折 t="33"/>問荅)¶
　穪日者以百刻　穪加就重¶
<pb:KR2m0054_SBCK_000-33a>¶
　穪道士女&KR0227;¶
第七卷(凡一十八條<折 t="33"/>衛禁)¶
　䦨入太廟門　䦨入宫門¶
　䦨入踰閾爲限　宫殿門無籍¶
　非應宿衛自代　因事入宫輙宿(一<折 t="33"/>問荅)¶
　無著籍入宫殿　宫殿作罷不出(二<折 t="33"/>問荅)¶
　登髙臨宫中　宿衛&KR0013;奏劾¶
　應出宫殿輙留　䦨入非御在所¶
　巳配仗衛廻改　奉勑夜開宫殿門¶
<pb:KR2m0054_SBCK_000-33b>¶
　夜禁宫殿出入　向宫殿射(一<折 t="33"/>問荅)¶
　車駕行衝隊　宿衛上畨不到(二<折 t="33"/>問荅)¶
第八卷(凡一十五條<折 t="33"/>衛禁)¶
　宿衛兵仗　行宫營門¶
　宫内外行夜　犯廟社禁𫟍罪名¶
　宫門等冒名守衛(一<折 t="33"/>問荅)越州鎮戍等城垣¶
　&KR0059;度𨵿　不應度𨵿¶
　𨵿津留難　&KR0059;度有他罪¶
　人兵度𨵿妄度　齎禁&KR0059;物度𨵿¶
<pb:KR2m0054_SBCK_000-34a>¶
　越度縁邊𨵿塞　縁邊城戍¶
　烽&KR0049;不警¶
第九卷(凡二十三條<折 t="33"/>職制)¶
　官有貟數　貢舉非其人¶
　剌史縣令&KR0059;出界　在官應直不直(一<折 t="33"/>問荅)¶
　官人無故不上　之官限滿¶
　官人從駕稽違　大祀不預申期¶
　大祀散齋弔䘮　𥙊祀有事於園陵¶
　廟享有䘮　合和御藥¶
<pb:KR2m0054_SBCK_000-34b>¶
　造御膳犯食禁　御幸舟船¶
　乘輿服御物　主司借服御物¶
　監當主食有犯　百官外膳¶
　漏泄大事　玄象器物¶
　稽緩制書　&KR0013;制書施行違者¶
　受制忘誤¶
第十卷(凡一十九條<折 t="33"/>職制&KR0680;&KR0680;&KR0680;)¶
　制書誤輙改定　上書奏事犯諱¶
&KR0680;上書奏事誤&KR0680;&KR0680;&KR0680;事應奏而不奏&KR0680;¶
<pb:KR2m0054_SBCK_000-35a>¶
　事直代判署　受制出使不返¶
　匿父母夫䘮(二<折 t="33"/>問荅)府號官稱犯名¶
　指斥乘輿　驛使稽程¶
　驛使以書&KR0009;人　文書應遣驛¶
　驛使不依題署　増乗驛馬¶
　乗驛馬枉道(一<折 t="33"/>問荅)乘驛馬齎&KR0059;物¶
　長官使人有犯　用符節事訖¶
　公事應行稽留¶
第十一卷(凡一十七條<折 t="33"/>職制)¶
<pb:KR2m0054_SBCK_000-35b>¶
　奉使部送顧&KR0009;人　長吏輙立碑¶
　有所請求　受人財請求¶
　有事以財行求　&KR0101;主受財枉法¶
　有事先不許財　受所&KR0101;臨財物¶
　因使受送饋　貸所監臨財物(一<折 t="33"/>問荅)¶
　役使所&KR0101;臨　&KR0101;臨受供饋¶
　率歛&KR0101;臨財物　&KR0101;臨家人乞借(一<折 t="33"/>問荅)¶
　去官受舊官屬　挾𫝑乞索¶
　穪律令式¶
<pb:KR2m0054_SBCK_000-36a>¶
第十二卷(凡一十四條<折 t="33"/>户婚)¶
　脫户　里正不覺脫漏¶
　州縣不覺脫漏　里正官司妄脫漏¶
　私入道　子孫不得别籍¶
　居父母䘮生子　養子捨去¶
　立嫡違法　養雜户爲子孫¶
　放部曲爲良(二<折 t="33"/>問荅)相冒合户¶
　卑㓜私輙用財　賣口分田¶
第十三卷(凡一十八條<折 t="33"/>户婚)¶
<pb:KR2m0054_SBCK_000-36b>¶
　占田過限　盗耕種公私田¶
　妄認盜賣公私田　在官侵奪私田¶
　盗耕人墓田　部内旱澇霜雹¶
　部内田疇荒蕪　里正授田課農桑¶
　應復除不給　𦍑科賦役違法¶
　輸課稅物違期　許嫁女報㛰書(一<折 t="33"/>問荅)¶
　爲㛰女家妄冒　有妻更娶(一<折 t="33"/>問荅)¶
　以妻爲妾(二<折 t="33"/>問荅)居父母夫䘮嫁娶¶
　父母囚禁嫁娶　居父母䘮主㛰¶
<pb:KR2m0054_SBCK_000-37a>¶
第十四卷(凡一十四條<折 t="33"/>户婚)¶
　同姓爲婚(一<折 t="33"/>問荅)爲&KR0221;免妻嫁娶¶
　夫䘮守志　娶迯亡婦女¶
　&KR0101;臨娶所&KR0101;臨女　和娶人妻¶
　尊長與卑㓜定㛰　妻無七出(一<折 t="33"/>問荅)¶
　義絶離之(一<折 t="33"/>問荅)奴娶良人爲妻¶
　雜户不得娶良人　違律爲㛰¶
　違律爲㛰離正　嫁娶違律¶
第十五卷(凡二十八條<折 t="33"/>廐庫)¶
<pb:KR2m0054_SBCK_000-37b>¶
　牧畜産課不𠑽　驗畜産不實¶
　受官羸病畜産　乗官畜私䭾物¶
　大祀犧牲不如法　乘官畜脊破領穿¶
　官馬不調習　故殺官私馬牛¶
　官畜毀食官私物　殺緦麻親馬牛(一<折 t="33"/>問荅)¶
　犬傷殺畜産　畜産觝蹹齧人¶
　&KR0101;主借官奴畜　官私畜損食物¶
　庫藏主司捜檢　假借官物不還¶
　&KR0101;主貸官物　&KR0101;主以官物借人¶
<pb:KR2m0054_SBCK_000-38a>¶
　損敗倉庫積聚物　財物應入官&KR0059;¶
　放散官物　應輸課稅¶
　&KR0101;臨官僦運租稅　輸給給受留難¶
　官物有印封　輸課物齎財市糴¶
　出納官物有違　官物應入&KR0059;¶
第十六卷(凡二十四條<折 t="33"/>擅興)¶
　擅發兵　調發供給軍事¶
　不給發兵符　㨂㸃衛士征人¶
　征人冒名相代　校閱違期¶
<pb:KR2m0054_SBCK_000-38b>¶
　乏軍興　征人稽留¶
　征討告消息　主將守城¶
　主將臨陣先退　鎮所放征人還¶
　征人巧詐避役　鎮戍有犯¶
　非公文不給戎仗　遣畨代違限¶
　興造言上　非法興造¶
　工作不如法　&KR0059;有禁兵器(一<折 t="33"/>問荅)¶
　功力採取不任用　丁夫差遣不平¶
　丁夫雜匠稽留　&KR0059;使丁夫雜匠¶
<pb:KR2m0054_SBCK_000-39a>¶
第十七卷(凡一十三條<折 t="33"/>賊盜)¶
　謀反大逆(一<折 t="33"/>問荅)縁坐非同居(二<折 t="33"/>問荅)¶
　口陳欲反之言　謀叛¶
　謀殺府主等官　謀殺期親尊長¶
　部曲奴婢殺主　謀殺故夫父母¶
　謀殺人　刼囚(二<折 t="33"/>問荅)¶
　規避執人　殺一家三人(一<折 t="33"/>問荅)¶
　祖父母夫爲人殺(二<折 t="33"/>問荅)¶
第十八卷(凡九條<折 t="33"/>賊盜)¶
<pb:KR2m0054_SBCK_000-39b>¶
　以物置人耳鼻　造畜蠱毒(四<折 t="33"/>問荅)¶
　以毒藥藥人(一<折 t="33"/>問荅)憎惡造厭魅(一<折 t="33"/>問荅)¶
　殺人移郷　殘害死屍¶
　穿地得死人(一<折 t="33"/>問荅)造祅書祅言¶
　夜無故入人家(一<折 t="33"/>問荅)¶
第十九卷(凡一十七條<折 t="33"/>賊盜)¶
　盜大祀神御物　盜御寳¶
　盜官文印書　盜制書¶
　盜宫殿門符　盜禁兵器¶
<pb:KR2m0054_SBCK_000-40a>¶
　盜毀天尊佛像　發冢(一<折 t="33"/>問荅)¶
　盜園陵内草木　盜官私牛馬殺¶
　盜不計𧷢罪名　强盜(一<折 t="33"/>問荅)¶
　&KR0060;盜　&KR0101;臨主守自盜¶
　故燒人舎屋(一<折 t="33"/>問荅)喝取人財物(二<折 t="33"/>問荅)¶
　本以他故毆人奪物(二<折 t="33"/>問荅)¶
第二十卷(凡一十五條<折 t="33"/>賊盜)¶
　盜緦麻小功財物　卑幼將人盜己家財(一<折 t="33"/>問荅)¶
　因盜過失殺傷人　私財奴婢貿易官物¶
<pb:KR2m0054_SBCK_000-40b>¶
　山野物巳加功力　略人略賣人(一<折 t="33"/>問荅)¶
　略和誘奴婢　略賣期親卑㓜(二<折 t="33"/>問荅)¶
　知略和誘和同相賣(一<折 t="33"/>問荅)知略和誘强&KR0060;盜¶
　共盜併贓論(一<折 t="33"/>問荅)共謀強盜不行¶
　盜經断後三犯(一<折 t="33"/>問荅)公取&KR0060;取皆爲盜¶
　部内容止盜者¶
第二十一卷(凡一十五條<折 t="33"/>闘訟)¶
　闘毆手足他物傷(一<折 t="33"/>問荅)闘毆折齒毀耳鼻¶
　兵刃斫射人　毆人折跌支體瞎目(一<折 t="33"/>問荅)¶
<pb:KR2m0054_SBCK_000-41a>¶
　&KR0720;故殺用兵刃(一<折 t="33"/>問荅)保辜¶
　同謀不同謀毆傷人(二<折 t="33"/>問荅)威力制縳人¶
　兩相毆傷論如律(一<折 t="33"/>問荅)於宫内忿争¶
　毆制使府主縣令　佐職統属毆長官¶
　毆府主縣令父母　皇家&KR0221;免以上親(二<折 t="33"/>問荅)¶
　流外官毆議貴(一<折 t="33"/>問荅)¶
第二十二卷(凡一十五條<折 t="33"/>闘訟)¶
　九品以上毆議貴　&KR0101;臨官司毆綂属(一<折 t="33"/>問荅)¶
　拒毆州縣使　部曲奴婢良人相毆¶
<pb:KR2m0054_SBCK_000-41b>¶
　主殺有罪奴婢　毆部曲死決罰(一<折 t="33"/>問荅)¶
　部曲奴婢過失殺主　毆緦麻親部曲奴婢¶
　毆傷妻妾　媵妾毆詈夫¶
　毆緦麻兄姊　毆詈祖父母父母¶
　妻妾毆詈夫父母　妻妾毆詈故夫父母(一<折 t="33"/>問荅)¶
　毆兄妻夫弟妹¶
第二十三卷(凡一十三條<折 t="33"/>闘訟)¶
　毆妻前夫子(一<折 t="33"/>問荅)毆詈夫期親尊長¶
　祖父母爲人毆擊(一<折 t="33"/>問荅)闘毆誤殺傍人(三<折 t="33"/>問荅)¶
<pb:KR2m0054_SBCK_000-42a>¶
部曲奴婢詈舊主(二<折 t="33"/>問荅)戯殺傷人¶
過失殺傷人　宻告謀反大逆¶
誣告謀反大逆　誣告反坐¶
告小事虚(一<折 t="33"/>問荅)誣告人流罪引虚(一<折 t="33"/>問荅)¶
告祖父母父母絞(二<折 t="33"/>問荅)¶
第二十四卷(凡一十六條<折 t="33"/>闘訟)¶
　告期親尊長(一<折 t="33"/>問荅)告緦麻卑㓜(一<折 t="33"/>問荅)¶
　子孫違犯教令　部曲奴婢告主¶
　誣告府主剌史縣令　投匿名書告人罪(一<折 t="33"/>問荅)¶
<pb:KR2m0054_SBCK_000-42b>¶
　囚不得告舉他事(一<折 t="33"/>問荅)犯罪經所在官司首¶
　以赦前事相告言(一<折 t="33"/>問荅)告人罪須明注年月¶
　爲人作辭牒加狀　教令人告事虚(一<折 t="33"/>問荅)¶
　邀車駕撾鼓訴事　越訴(一<折 t="33"/>問荅)¶
　強盜殺人　&KR0101;臨知犯法¶
第二十五卷(凡二十七條<折 t="33"/>詐僞)¶
　僞造皇帝寳　僞寫官文書印¶
　僞寫宫殿門符　僞寳印符節假人(二<折 t="33"/>問荅)¶
　盜寳印符節封用(一<折 t="33"/>問荅)對制奏事不實¶
<pb:KR2m0054_SBCK_000-43a>¶
　對制上書不以實　詐爲官文書増減(一<折 t="33"/>問荅)¶
　詐假官假與人官　非正嫡詐承襲(一<折 t="33"/>問荅)¶
　詐穪官所捕人(二<折 t="33"/>問荅)詐欺官私取物¶
　詐爲官文書増減　妄認良人爲奴婢(一<折 t="33"/>問荅)¶
　詐除去官戸奴婢(一<折 t="33"/>問荅)詐爲瑞應¶
　詐教誘人犯法　詐乗驛馬¶
　詐自復除　詐疾病有所避¶
　醫違方詐療病　父母死言餘䘮(一<折 t="33"/>問荅)¶
　詐病死傷不實　詐䧟人死傷(一<折 t="33"/>問荅)¶
<pb:KR2m0054_SBCK_000-43b>¶
　保任不如所任　證不言情¶
　詐冒官司¶
第二十六卷(凡三十四條<折 t="33"/>雜律)¶
　坐𧷢致罪　國忌作樂¶
　私鑄錢　城内街巷走車馬¶
　向城官私宅射　施機鎗作坑穽¶
　醫合藥不如方　丁匠防人等疾病¶
　受&KR0009;物費用(一<折 t="33"/>問荅)&KR0018;債違契不償¶
　&KR0018;債強撁掣畜産　良人爲奴婢質債¶
<pb:KR2m0054_SBCK_000-44a>¶
　錯認良人爲奴婢　愽戯賭財物¶
　舎宅車服器物　侵巷街阡陌¶
　占山野陂湖利　犯夜¶
　從征從行身死　應給傳送剰取¶
　不應入驛而入　姦徒一年半¶
　姦緦麻親及妻　姦從祖母姑¶
　姦父祖妾(一<折 t="33"/>問荅)奴姦良人¶
　和姦無婦女罪名　監主於監守内姦¶
　校斛斗秤度　器用絹布行濫¶
<pb:KR2m0054_SBCK_000-44b>¶
　市司評物價　&KR0059;作斛斗秤度¶
　賣買不和較固　買奴婢牛馬立劵¶
第二十七卷(凡二十八條<折 t="33"/>雜律)¶
　在市人衆中驚動　失時不脩隄防¶
　盜决隄防　乗官船衣粮¶
　茹船不如法　山陵兆域内失火¶
　庫藏倉不得燃火　非時燒田野¶
　官府倉庫失火　燒官府&KR0059;家舎宅¶
　見火起不告救　水火損敗徴償¶
<pb:KR2m0054_SBCK_000-45a>¶
　毀神御之物　毀大祀丘壇¶
　棄毀符節印　棄毀制書官文書¶
　&KR0059;發官文書印封　官物亡失簿書¶
　食官&KR0059;田園苽果　棄毀器物稼穡¶
　毀人碑碣石獸　停留請受軍器¶
　棄毀官&KR0059;器物　亡失符印求訪¶
　得宿藏物(一<折 t="33"/>問荅)得闌遺物¶
　違令　不應得爲¶
第二十八卷(凡一十八條<折 t="33"/>捕亡)¶
<pb:KR2m0054_SBCK_000-45b>¶
　將吏追捕罪人　罪人持仗拒捍¶
　&KR0013;毆擊姦盜捕法　道路行人捕罪人¶
　捕罪人漏露其事　隣里&KR0013;強盜¶
　從軍征討亡　防人向防¶
　流徒囚役限内亡　宿衛人亡(一<折 t="33"/>問荅)¶
　丁夫雜匠亡(一<折 t="33"/>問荅)浮浪他所¶
　官户奴婢亡　在官無故亡¶
　&KR0013;囚禁拒捍走(一<折 t="33"/>問荅)主守不&KR0116;失囚¶
　容止他界迯亡　知情藏匿罪人(一<折 t="33"/>問荅)¶
<pb:KR2m0054_SBCK_000-46a>¶
第二十九卷(凡一十四條<折 t="33"/>断獄)¶
　囚應禁而不禁　與囚金刃觧脫¶
　死罪囚辭窮竟(一<折 t="33"/>問荅)主守導令囚翻異¶
　囚給衣食醫藥　八議請減老小(一<折 t="33"/>問荅)¶
　囚引人爲徒侣　訊囚察辭理¶
　拷囚不過三度　拷囚限滿不首(一<折 t="33"/>問荅)¶
　鞫獄停囚待對　依告狀鞫獄¶
　囚徒伴稽送併論　決罰不如法¶
第三十卷(凡二十條<折 t="33"/>断獄)¶
<pb:KR2m0054_SBCK_000-46b>¶
　&KR0101;臨以杖捶人(一<折 t="33"/>問荅)斷罪引律令¶
　應言上不言　制勑斷罪¶
　官司出入人罪(一<折 t="33"/>問荅)赦前斷罪不當¶
　聞知恩赦故犯　獄結竟取服辯¶
　縁坐没官放之　徒流送配稽留¶
　輸備贖没入物　婦人懐孕犯死罪¶
　拷決孕婦　立春後不決死刑¶
　死囚覆奏報決　斷罪決配而收贖¶
　斷罪應絞而斬　領徒囚應役不役¶
<pb:KR2m0054_SBCK_000-47a>¶
<pb:KR2m0054_SBCK_000-48a>¶
