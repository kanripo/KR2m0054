# -*- mode: mandoku-view -*-
#+TITLE: 唐律疏義
#+DATE: 2015-09-23 10:08:50
#+PROPERTY: JUAN 13


諸占田過限者一畝笞十十畝加一等過杖六¶十二十
畝加一等罪止徒一年若於寛閒之處¶者不坐¶
　疏義曰王者制法農田百畝其官人永業凖¶品及老
<pb:KR2m0054_WYG_013-1b>
　小寡妻受田各有等級非寛閒之鄉¶不得限外更占
　若占田過限者一畝笞十十¶畝加一等過杖六十二
　十畝加一等一頃五¶十一畝罪止徒一年又依令受
　田悉足者為<md:KR2m0054_SBCK_013-1b>¶寛鄉不足者為狹鄉若占於寛閒之處
　不坐¶謂計口受足以外仍有剰田務從墾闢庶盡¶地
　利故所占雖多律不與罪仍須申牒立案¶不申請而
　占者從應言上不言上之罪¶
　　盜耕種公私田
<pb:KR2m0054_WYG_013-2a>
諸盜耕種公私田者一畝以下笞三十五畝加¶一等過
杖一百十畝加一等罪止徒一年半荒¶田减一等强者
各加一等苗子歸官主(下條苗/子凖此)<
　疏義曰田地不可移徙所以不同真盜故云¶盜耕種
　公私田者一畝以下笞三十五畝加<md:KR2m0054_SBCK_013-2a>¶一等三十五畝
　有餘杖一百過杖一百十畝加¶一等五十五畝有餘
　罪止徒一年半荒田减一¶等謂在帳籍之内荒廢未
　耕種者减熟田罪一¶等若强耕者各加一等熟田罪
<pb:KR2m0054_WYG_013-2b>
　止徒二年荒田¶罪止徒一年半苗子各歸官主稱苗
　子者其子¶及草並徵還官主下條苗子準此謂妄認
　及盜¶買賣侵奪私田盜耕墓地如此之類所有苗子¶
　各還官主其盜耕人田有荒有熟或竊或强一¶家之
　中罪名不等者並依例以重法併滿輕法<md:KR2m0054_SBCK_013-2b>¶為坐若盜
　兩家以上之田只從一家而斷併滿¶不加重者唯從
　一重科若親屬相侵得罪各依¶服紀準親屬盜財物
　法應减者節級减科若已¶上籍即從下條盜貿賣之
<pb:KR2m0054_WYG_013-3a>
　坐¶
　　妄認盜賣公私田
諸妄認公私田若盜貿賣者一畝以下笞五十五¶畝加
一等杖過一百十畝加一等罪止徒二年¶
　疏義曰妄認公私之田稱為已地若私竊貿易¶或
　盜賣與人者一畝以下笞五十五畝加一¶等二十五
　畝有餘杖一百過杖一百十畝加<md:KR2m0054_SBCK_013-3a>¶一等五十五畝有
　餘罪止徒二年賊盜律云¶䦨圈之屬須絶離常處器
<pb:KR2m0054_WYG_013-3b>
　物之屬須移徙其¶地雖有盜名立法須為定例地既
　不離常處¶理與財物有殊故不計贓為罪亦無除免
　倍¶贓之例妄認者謂經理已得若未得者凖妄¶認奴
　婢財物之類未得法科之盜貿易者須¶易訖盜賣者
　須賣了依令田無文牒輒賣買¶者財没不追苗子及
　買地之財並入地主¶
　　在官侵奪私田
諸在官侵奪私田者一畝以下杖六十三畝加<md:KR2m0054_SBCK_013-3b>¶一等過
<pb:KR2m0054_WYG_013-4a>
杖一百五畝加一等罪止徒二年半¶園圃加一等¶
　疏義曰律稱在官即是居官挾勢侵奪百姓¶私田者
　一畝以下杖六十三畝加一等十二¶畝有餘杖一百
　過杖一百五畝加一等三十¶二畝有餘罪止徒二年
　半園圃謂蒔果實種菜¶蔬之所而有籬院者以其沃
　瘠不類故加一等¶若侵奪地及園圃罪名不等亦凖
　併滿之法¶或將職分官田貿易私家之地科斷之法
　<md:KR2m0054_SBCK_013-4a>¶一準上條貿易為罪若得私家陪貼財物自依¶監主
<pb:KR2m0054_WYG_013-4b>
　詐欺其官人兩相侵者同百姓例即在¶官時侵奪貿
　易等去官事發科罪並凖初犯¶之時¶
　　盜耕人墓田
諸盜耕人墓田杖一百傷墳者徒一年即盜葬¶他人田
者笞五十墓田加一等仍令移葬若不¶識盜葬者告里
正移埋不告而移笞三十即無¶處移埋者聴於地主口
分内埋之¶
　疏義曰墓田廣袤令有制限盜耕不問多少<md:KR2m0054_SBCK_013-4b>¶即杖一
<pb:KR2m0054_WYG_013-5a>
　百傷墳者謂窀穸之所聚土為墳傷¶者合徒一年即
　将尸柩盜葬他人地中者笞¶五十若盜葬他人墓田
　中者加一等合杖六¶十如盜葬傷他人墳者亦同盜
　耕傷墳之罪仍¶各令移葬若不識盜葬之人告所部
　里正移¶埋不告而移慮失屍柩合笞三十即無處移¶
　埋者謂無閒荒之地可埋聴於地主口分内¶埋之¶
　　郊内旱澇霜雹(問答一/)
諸部内有旱澇霜雹蟲蝗為害之處主司應言<md:KR2m0054_SBCK_013-5a>¶而不言
<pb:KR2m0054_WYG_013-5b>
及妄言者杖七十覆檢不以實者與同¶罪若致枉有所
徵免贓重者坐贓論¶
　疏義曰旱謂亢陽澇謂霖霪霜謂非時降霣¶雹謂損
　物為災蟲蝗謂螟螽蝥賊之類依令¶十分損四以上
　免租損六免租調損十以上¶課役俱免若桑麻損盡
　者各免調其應損免¶者皆主司合言主司謂里正以
　上里正須言於縣¶縣申州州申省多者奏聞其應言
　而不言及¶妄言者所由主司杖七十其有充使覆檢
<pb:KR2m0054_WYG_013-6a>
　不以實<md:KR2m0054_SBCK_013-5b>¶者與同罪亦合杖七十若不以實言上妄有¶
　増减致枉有所徵免者謂應損而徵不應損¶而免計
　所枉徵免贓罪重於杖七十者坐贓¶論罪止徒三年
　既是以贓致罪皆合累倍而斷¶<
　問曰有應得損免不與損免以枉徵之物或¶将入已
　或用入官各合何罪¶
　答曰應得損免而妄徵亦凖上條妄脱漏増¶减之罪
　入官者坐贓論入私者以枉法論至<md:KR2m0054_SBCK_013-6a>¶死者加役流
<pb:KR2m0054_WYG_013-6b>
　　部内田疇荒蕪
諸部内田疇荒蕪者以十分論一分笞三十一¶分加一
等罪止徒一年(州縣各以長官/為首佐職為從)<户主犯¶者亦計所荒蕪
五分論一分笞三十一分加一等¶
　疏義曰部内謂州縣及里正所管田稱疇者¶言田之
　疇類或云疇地畔也不耕謂之荒不¶鋤謂之蕪若部内
　總計凖口受田十分之中¶一分荒蕪者笞三十假若
　管田百頃十頃荒¶蕪笞三十一分加一等謂十頃加
<pb:KR2m0054_WYG_013-7a>
　一等九十<md:KR2m0054_SBCK_013-6b>¶頃荒蕪者罪止徒一年州縣各以長官為
　首¶佐職為從縣以令為首丞尉為從州即刺史¶為首
　長史司馬司户為從里正一身得罪無¶四等罪名者
　止依首從為坐其檢勾品官為¶佐職其主典律無罪
　名户主犯者亦計所荒¶蕪五分論計户内所受之田
　假有受田五十¶畝十畝荒蕪户主笞三十故云一分
　笞三十¶一分加一等即二十畝笞四十三十畝笞五¶
　十四十畝杖六十五十畝杖七十其受田多<md:KR2m0054_SBCK_013-7a>¶者各凖
<pb:KR2m0054_WYG_013-7b>
　此法為罪¶
　　里正授田課農桑
諸里正依令授人田課農桑若應授而不授應¶還而不
収應課而不課如此事類違法者失一¶事笞四十(一事/謂失)
(一事於一人若於一人失數事/及一事失之於數人皆累為坐)<
　疏義曰依田令户内永業田課植桑五十根¶以上榆
　棗各十根以上土地不宜者任依鄉¶法又條應収授
　之田每年起十月一日里正預¶校勘造簿縣令總集
<pb:KR2m0054_WYG_013-8a>
　應退應受之人對共給¶授又條授田先課役後不課
　役先無後少先<md:KR2m0054_SBCK_013-7b>¶貧後富其里正皆須依令造簿通送
　及課農¶桑若應合受田而不授應合還公田而不収¶
　應合課田農而不課應課植桑棗而不植如¶此事類
　違法者每一事有失合笞四十¶
　注一事謂失一事於一人若於一人失數事¶及一事
　失之於數人皆累為坐¶
　疏義曰一事謂失一事於一人者假若於一¶户之上
<pb:KR2m0054_WYG_013-8b>
　不課種桑棗為一事合笞四十若於¶一人失數事謂
　於一人之身應受不授又不<md:KR2m0054_SBCK_013-8a>¶課桑棗及田疇荒蕪及
　一事失之於數人謂¶應還不収之類在於數人之上
　皆累而為坐¶
三事加一等縣失十事笞三十二十事加一等¶州隨所
管縣多少通計為罪(州縣各以長官/為首佐職為從)<
　疏義曰假有里正應課而不課是一事應受¶而不授
　是二事應還而不収是三事授田先¶不課後課是四
<pb:KR2m0054_WYG_013-9a>
　事先少後無是五事先富後¶貧是六事田疇荒蕪是
　七事皆累為坐其應¶累者每三事加一等即失二十
　二事徒一年<md:KR2m0054_SBCK_013-8b>¶縣失者亦凖里正所失十事笞三十二
　十事¶加一等一百七十事合徒一年州隨所管縣¶多
　少通計為罪謂管二縣者失二十事笞三¶十失三百
　四十事徒一年其管縣多者通計¶各凖此¶
各罪止徒一年故者各加二等¶
　疏義曰州縣以刺史縣令為首其長官闕者¶即次官
<pb:KR2m0054_WYG_013-9b>
　為首佐職及判户曺之司為從各罪¶止徒一年謂州
　縣長官及里正各罪止徒一<md:KR2m0054_SBCK_013-9a>¶年故犯者各加二等即
　是一事杖六十縣十¶事笞五十州管二縣者二十事
　笞五十計加¶亦凖此通計為罪各罪止徒二年其州
　止管¶一縣者各减縣罪一等若有故失罪法不等¶者
　亦依併滿之法假如授田等失七事合杖¶六十又有
　故犯三事亦合杖六十即以故犯¶三事併為失十事
　科杖七十其州縣應累併¶者各凖此
<pb:KR2m0054_WYG_013-10a>
　　應復除不給
諸應受復除而不給不應受而給者徒二年其<md:KR2m0054_SBCK_013-9b>¶小徭役
者笞五十¶
　疏義曰依令人居狹鄉樂遷就寛鄉去本居¶千里外
　復三年五百里外復二年三百里外¶復一年之類應
　給復除而所司不給不應受¶而所司妄給者徒二年
　其小徭役謂充夫及¶雜使凖令應免不免應役不役
　者合笞五十¶其妄給復除及應給不給凖贓重於徒
<pb:KR2m0054_WYG_013-10b>
　二年¶者依上條妄脱漏増减以出入課役一口徒¶一
　年二口加一等贓重入已者以枉法論至<md:KR2m0054_SBCK_013-10a>¶死者加役
　流入官者坐贓論其不應受復除¶人而求請主司妄
　得復除者依名例若共監¶主為犯雖造意仍以監主
　為主即是所司為¶首得復者為從若他人為請求妄
　得復者自¶從囑請法
　　差科賦役違法¶
諸差科賦役違法及不均平杖六十
<pb:KR2m0054_WYG_013-11a>
　疏義曰依令凡差科先富强後貧弱先多丁¶後少丁
　差科賦役違法及不均平謂貧富强¶弱先後閑要等
　差科不均平者各杖六十<md:KR2m0054_SBCK_013-10b>¶若非法而擅賦斂及以法賦斂而擅加益贓重¶入官者
計所擅坐贓論入私者以枉法論至死¶者加役流¶
　疏義曰依賦役令毎丁租二石調絁絹二丈¶綿三兩
　布輸二丈五尺麻三斤丁役二十日¶此是每年以法
　賦斂皆行公文依數輸納若¶臨時别差科者自依臨
<pb:KR2m0054_WYG_013-11b>
　時處分如有不依此¶法而擅有所徵斂或雖依格令
　式而擅加益¶入官者總計贓至六疋即是重於杖六
　十皆<md:KR2m0054_SBCK_013-11a>¶從坐贓科之假有擅加益入官絹滿一百疋¶比
　斂衆人之物法合倍論倍為五十疋坐贓¶罪止徒三
　年入私者以枉法論稱入私不必¶入已但不入官者
　即為入私官人有禄枉法¶一尺杖一百一疋加一等
　十五疋絞無禄者¶减一等二十疋絞令云至死者加
　役流並不¶合絞其間賦斂雖有入官復有入私者即
<pb:KR2m0054_WYG_013-12a>
　是¶罪名不等宜依併滿之法假有擅賦斂得一¶百疋
　九十疋入官十疋入私從入官九十疋<md:KR2m0054_SBCK_013-11b>¶倍為四十五
　疋合徒二年半倍入私十疋為五疋¶亦徒二年半不
　得累徒五年須以入私十疋併¶滿入官九十疋為一
　百疋倍為五十疋處徒三年¶
　　輸課税物違期
諸部内輸課税之物違期不充者以十分論一¶分笞四
十一分加一等(州縣皆以長官為首/佐職以下節級連坐)
<pb:KR2m0054_WYG_013-12b>
　疏義曰輸課税之物謂租調及庸地租雜稅¶之類物有
　頭數輸有期限而違不充者以十¶分論一分笞四十
　假有當里之内徵百石物¶十斛不充笞四十每十斛
　加一等全違期不<md:KR2m0054_SBCK_013-12a>¶入徒二年州縣各以部内分數不
　充科罪¶凖此¶
　注州縣皆以長官為首佐職以下節級連坐¶
　疏義曰刺史縣令宣導之首課税違限責在¶長官佐
　職以下節級連坐既以長官為首通¶判官為第二從
<pb:KR2m0054_WYG_013-13a>
　判官為第三從主典及檢勾¶之官為第四從以勸導
　之首屬在長官故不¶同判事差等其里正處百户之
　内事在一人¶既無節級連坐唯得部内不充之罪<md:KR2m0054_SBCK_013-12b>¶户主不充者笞四十¶
　疏義曰百姓當户應輸課税依期不完即笞¶四十不
　據分數為坐¶
　　許嫁女報婚書(問答一/)
諸許嫁女已報婚書及有私約(約謂先知夫身老/幼疾殘養庶<之¶類)<而輒
<pb:KR2m0054_WYG_013-13b>
悔者杖六十<(男家自悔者不/¶坐不追聘財)
　疏義曰許嫁女已報婚書者謂男家致書禮¶請女氏
　答書許訖及有私約注云約謂先知¶夫身老幼疾殘
　養庶之類老幼謂違本約相¶校倍年者疾殘謂状當
　三疾支體不完養謂非<md:KR2m0054_SBCK_013-13a>¶已所生庶謂非嫡子及庶孽
　之類以其色目¶非一故云之類皆謂宿相諳委兩情
　具愜私¶有契約或報婚書如此之流不得輒悔悔者¶
　杖六十婚仍如約若男家自悔者無罪聘財¶不追
<pb:KR2m0054_WYG_013-14a>
　問曰有私約者凖文唯言老幼疾殘養庶之¶類未知
　貧富貴賤亦入之類得為妄冒以否¶
　答曰老幼疾殘養庶之類此縁事不可改故¶須先約
　然許為婚且富貴不恒貧賤無定不<md:KR2m0054_SBCK_013-13b>¶入之類亦非妄
　¶冒
雖無許婚之書但受聘財亦是(聘<財無多少之¶限酒食/者非<以財物為酒食¶者)
(亦同/聘財)
　疏義曰婚禮先以聘財為信故禮云聘則為¶妻雖無
<pb:KR2m0054_WYG_013-14b>
　許婚之書但受聘財亦是注云聘財¶無多少之限即
　受一尺以上並不得悔酒食¶非者為供設親賓便是
　衆人同費所送雖多¶不同聘財之限若以財物為酒
　食者謂送錢¶財以當酒食不限多少亦同聘財<md:KR2m0054_SBCK_013-14a>¶若更許他人者杖一百已成者徒一年半後娶¶者知情
减一等女追歸前夫前夫不娶還娉財¶後夫婚如法¶
　疏義曰若更許他人者謂依私約報書或受¶聘財而
　别許他人者杖一百若已成者徒一¶年半後娶者知
<pb:KR2m0054_WYG_013-15a>
　己許嫁之情而娶者减女家¶罪一等未成者依下條
　减已成者五等合杖¶六十已成徒一年女歸前夫若
　前夫不娶女¶氏還聘財後夫婚如法<md:KR2m0054_SBCK_013-14b>¶　　為婚女家妄冒
諸為婚而女家妄冒者徒一年男家妄冒者加一¶等未
成者依本約已成者離之¶
　疏義曰為婚之法必有行媒男女嫡庶長幼¶當時理
　有契約女家違約妄冒者徒一年男¶家妄冒者加一
<pb:KR2m0054_WYG_013-15b>
　等未成者依本約謂依初許¶婚契約已成者離之違
　約之中理有多種或¶以尊卑或以大小之類皆是¶
　　有妻更娶(問答一/)
諸有妻更娶妻者徒一年女家减一等若欺妄¶而娶者
徒一年半女家不坐各離之<md:KR2m0054_SBCK_013-15a>¶　疏義曰依禮日見於甲月見於庚象夫婦之¶義一與
　之齊中饋斯重故有妻而更娶者合¶徒一年女家减
　一等為其知情合杖一百若¶欺妄而娶謂有妻言無
<pb:KR2m0054_WYG_013-16a>
　以其矯詐之故合徒¶一年半女家既不知情依法不
　坐仍各離之¶稱各者謂女氏知有妻無妻皆合離異
　故云¶各離之¶
　問曰有婦而更娶婦後娶者雖合離異未離¶之間其
　夫内外親戚相犯得同妻法以否<md:KR2m0054_SBCK_013-15b>¶　答曰一夫一婦不刋之制有妻更娶本不成¶妻詳求
　理法止同凡人之坐¶
　　以妻為妾(問答二/)
<pb:KR2m0054_WYG_013-16b>
諸以妻為妾以婢為妾者徒二年以妾及客女¶為妻以
婢為妾者徒一年半各還正之¶
　疏義曰妻者齊也秦晉為匹妾通賣買等數¶相懸婢
　乃賤流本非儔類若以妻為妾以婢¶為妻違别議法
　便虧夫婦之正道黷人倫之¶彛則顛倒冠履紊亂禮
　經犯此之人即合二¶年徒罪以妾及客女為妻客女
　謂部曲之女<md:KR2m0054_SBCK_013-16a>¶或有於他處轉得或放婢為之以婢為
　妾者¶皆徒一年半各還正之並從本色
<pb:KR2m0054_WYG_013-17a>
　問曰或以妻為媵或以媵為妻或以妾作媵¶或以媵
　作妾各得何罪¶
　答曰據鬭訟律媵犯妻减妾一等妾减媵加¶凡人一
　等餘條媵無文者與妾同即是夫犯¶媵皆同犯妾所
　問既非妻妾與媵相犯便無¶加减之條夫犯媵例依
　犯妾即以妻為媵罪¶同以妻為妾若以媵為妻亦同
　以妾為妻其<md:KR2m0054_SBCK_013-16b>¶以媵為妾律令無文宜依不應為重合
　杖八¶十以妾為媵令既有制律無罪名止科違令¶之
<pb:KR2m0054_WYG_013-17b>
　罪即因其改換以告身與迴換之人者自¶從假與人
　官法若以妾詐為媵而冒承媵姓¶名始得告身者依
　詐偽律詐増加功状以求¶得官者合徒一年¶
若婢有子及經放為良者聴為妾¶
　疏義曰婢為主所幸因而有子即雖無子經¶放為良
　者聴為妾<md:KR2m0054_SBCK_013-17a>¶　問曰婢經放為良聴為妾若用為妻復有何¶罪¶
　答曰妻者傳家事承祭祀既具六禮取則二¶儀婢雖
<pb:KR2m0054_WYG_013-18a>
　經放為良豈堪承嫡之重律既止聴¶為妾即是不許
　為妻不可處以婢為妻之科¶須從以妾為妻之坐¶
　　居父母夫喪嫁娶
諸居父母及夫喪而嫁娶者徒三年妾减三等¶各離之
知而共為婚姻者各减五等不知者不¶坐<md:KR2m0054_SBCK_013-17b>¶　疏義曰父母之喪終身憂戚三年從吉自為¶達禮夫
　為婦天尚無再醮若居父母及夫之¶喪謂在二十七
　月内若男身娶妻而妻女出¶嫁者各徒三年妾减三
<pb:KR2m0054_WYG_013-18b>
　等若男夫居喪娶妾¶妻女作妾嫁人妾既許以卜姓
　為之其情理¶賤也禮數既别得罪故輕各離之謂服
　内嫁¶娶妻妾並離知而共為婚姻者謂壻父稱婚¶妻
　父稱姻二家相知是服制之内故為婚姻¶者各减罪
　五等得杖一百娶妾者合杖七十<md:KR2m0054_SBCK_013-18a>¶不知情不坐¶
若居期喪而嫁娶者杖一百卑幼减二等妾不¶坐¶
　疏義曰若居期親之喪嫁娶謂男夫娶婦女¶嫁作妻
　各杖一百卑幼减二等雖是期服亡¶者是卑幼故减
<pb:KR2m0054_WYG_013-19a>
　二等合杖八十妾不坐謂期¶服内男夫娶妾女婦作
　妾嫁人並不坐¶
　　父母囚禁嫁娶
諸祖父母父母被囚禁而嫁娶者死罪徒一年半¶流罪
减一等徒罪杖一百<(祖父母父母/<md:KR2m0054_SBCK_013-18b>¶命者勿論)
　疏義曰祖父母父母既被囚禁固身囹圄子¶孫嫁娶
　名教不容若祖父母父母犯當死罪¶嫁娶者徒一年
　半流罪徒一年徒罪杖一百¶若娶妾及嫁為妾者即
<pb:KR2m0054_WYG_013-19b>
　凖上文减三等若期¶親尊長主婚即以主婚為首男
　女為從若餘¶親主婚事由主婚主婚為首男女為從
　事由¶男女即男女為首主婚為從其男女俱逼或¶男
　年十八以下在室之女並主婚獨坐注云¶祖父母父
　母命者勿論謂奉祖父母父母命<md:KR2m0054_SBCK_013-19a>¶為親故律不加其
　罪依令不得晏㑹¶
　　居父母喪主婚
諸居父母喪與應嫁娶人主婚杖一百
<pb:KR2m0054_WYG_013-20a>
　疏義曰居父母喪與應合嫁娶之人主婚者¶杖一百
　若與不應嫁娶人主婚得罪重於杖¶一百自從重科
　若居夫喪而與應嫁娶人主¶婚者律雖無文從不應
　為重合杖八十其父¶母喪内為應嫁娶人媒合從不
　應為重杖八¶十夫喪為輕合笞四十<md:KR2m0054_SBCK_013-19b>¶　
　
　
<pb:KR2m0054_WYG_013-20b>
　
　
　
　
　
　
　
　唐律疏義卷十三¶
<md:KR2m0054_SBCK_014-1a>¶
<pb:KR2m0054_WYG_014-1a>
欽定四庫全書
　唐律疏義卷十四
　　　　　　　　　　唐　長孫無忌等　撰
　
