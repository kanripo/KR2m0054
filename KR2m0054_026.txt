# -*- mode: mandoku-view; -*-
#+TITLE: 故唐律疏議
#+DATE: 2015-09-12 00:41:38.556187
#+PROPERTY: ID KR2m0054
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 26
#+PROPERTY: FILE SB10n0702-026故唐律疏議-卷第二十六.
<pb:KR2m0054_SBCK_026-1a>¶
故唐律䟽議卷第二十六(凡三十四條<折 t="33"/>雜律)¶
　䟽里悝首制經法而有雜法之目逓相祖習¶
　多歴年所然至後周更名雜犯律隋又去犯¶
　還為雜律(班雜不同故次詐僞之下<折 t="33"/>此篇拾遺&KR0024;闕錯綜成文)¶
諸坐贓致罪者一尺笞二十一疋加一等十疋¶
徒一年十疋加一等罪止徒三年(司而因事受<折 t="33"/>謂非監臨主)¶
(者<折 t="33"/>財)與者减五等¶
　䟽議曰贓罪正名其數有六謂受財枉法不¶
　枉法受所監臨強盗竊盗并坐贓然坐贓者¶
<pb:KR2m0054_SBCK_026-1b>¶
　謂非監臨主司因事受財而罪由此𧷢故名¶
　坐贓致罪犯者一尺笞二十一疋加一等十¶
　疋徒一年十疋加一等罪止徒三年假如被¶
　人侵損備償之外因而受財之類兩和取與¶
　於法竝違故與者减取人五等即是彼此俱¶
　罪其贓沒官¶
諸國忌廢務日作樂者杖一百私忌减二等杖¶
八十¶
　䟽議曰國忌謂在令廢務日若輙有作樂者¶
<pb:KR2m0054_SBCK_026-2a>¶
　杖一百私家忌日作樂者减二等合杖八十¶
諸私鑄錢者流三千里作具已備未鑄者徒二¶
年作具未備者杖一百¶
　䟽議曰私鑄錢者合流三千里其作具已備¶
　謂鑄錢作具並已周備而未鑄者徒二年若¶
　作具未備謂有所欠少未堪鑄錢者杖一百¶
　若私鑄金銀等錢不通時用者不坐¶
若磨錯成錢令薄小取銅以求利者徒一年¶
　䟽議曰時用之錢厚薄大小並依官様輙有¶
<pb:KR2m0054_SBCK_026-2b>¶
　磨錯成錢令至薄小而取其銅以求利潤者¶
　並徒一年¶
諸於城内街巷及人衆中無故走車馬者笞五¶
十以故殺傷人者减闘殺傷一等(償所减價餘<折 t="33"/>殺傷畜産者)¶
(有殺傷畜産並凖此<折 t="33"/>條稱减闘殺傷一等者)¶
　䟽議曰有人於城内街衢巷衖之所若人衆¶
　之中衆謂三人以上無要速事故走車馬者¶
　笞五十以走車馬唐突殺傷人者减闘殺傷¶
　一等¶
<pb:KR2m0054_SBCK_026-3a>¶
　注云殺傷畜産者價所減價餘條稱減闘殺¶
　傷一等者有殺傷畜産並凖此謂下條向城¶
　及官私宅若道徑射放彈及投瓦石施機槍¶
　作坑穽殺傷人者减闘殺傷一等若以故殺¶
　傷畜産並償减價之類¶
若有公私要速而走者不坐以故殺傷人者以¶
過失論其因驚駭不可禁止而殺傷人者减過¶
失二等¶
　䟽議曰公私要速者公謂公事要速及乘郵¶
<pb:KR2m0054_SBCK_026-3b>¶
　驛并奉𠡠使之軰私謂吉凶疾病之類須求¶
　醫藥并急追人而走車馬者不坐雖有公私¶
　要急而走車馬因有殺傷人者並依過失收¶
　贖之法其因驚駭力不能制而殺傷人者減¶
　過失二等聽贖其銅各入被傷殺家若殺傷¶
　祖父母父母並同名例律過失殺傷祖父母¶
　父母法因驚駭不可禁止得減二等者亦同¶
　減例¶
諸向城及官私宅若道徑射者杖六十放彈及¶
<pb:KR2m0054_SBCK_026-4a>¶
投瓦石者笞四十因而殺傷人者各减闘殺傷¶
一等¶
　䟽議曰向城謂城中有人及官私宅亦謂宅¶
　中有人住若道徑射者杖六十放弹及投瓦¶
　石者笞四十即因射若弹及投瓦石而殺傷¶
　人者各减闘殺傷罪一等¶
若故令入城及宅中殺傷人者各以闘殺傷論¶
至死者加役流¶
　䟽議曰即射弹投瓦石之人故令箭等入城¶
<pb:KR2m0054_SBCK_026-4b>¶
　宅之中殺傷人者各以闘殺傷論尊卑長㓜¶
　貴賤並同闘殺傷之法凖罪至死者加役流¶
　其有射及放弹投瓦石不向所親尊長并貴¶
　人之宅而非意殺傷者即依名例律本應重¶
　而犯時不知者得依凢論本應輕者聽從本¶
諸施機槍作坑穽者杖一百以故殺傷人者减¶
闘殺傷一等若有標幟者又减一等¶
　䟽議曰有人施機槍及穿坑穽不在山澤擬¶
　捕禽獸者合杖一百以施槍等故而殺傷人¶
<pb:KR2m0054_SBCK_026-5a>¶
　者减闘殺傷罪一等若於機槍坑穽之處而¶
　安標幟欲使人知而人誤犯致死傷者又减¶
　一等謂緫减闘殺傷罪二等若不殺傷人從¶
　杖一百减一等合杖九十¶
其深山迥澤及有猛獸犯暴之處而施作者聽¶
仍立標幟不立者笞四十以故殺傷人者减闘¶
殺傷罪三等¶
　䟽議曰深山迥澤謂非人常行之所或雖非山¶
　澤而有猛獸犯暴之處施作機槍坑穽者不¶
<pb:KR2m0054_SBCK_026-5b>¶
　合得罪仍立標幟不立者笞四十若不立標¶
　幟而致殺傷人者减闘殺傷罪三等若立標¶
　幟仍有殺傷此由行人自犯施機槍坑穽者¶
　不坐¶
諸醫為人合藥及題䟽針刺誤不如本方殺人¶
者徒二年半¶
　䟽議曰醫師為人合和湯藥其藥有君臣分¶
　兩題䟽藥名或注冷熱遲駛(反<折 t="33"/>踈吏)并針刺等¶
　錯誤不如本方者謂不如今古藥方及本草¶
<pb:KR2m0054_SBCK_026-6a>¶
　以故殺人者醫合徒二年半若殺傷親屬尊¶
　長得罪輕於過失者各依過失殺傷論其有¶
　殺不至徒二年半者亦從殺罪减三等假如¶
　誤不如本方殺舊奴婢徒二年减三等杖一¶
　百之類傷者各同過失法¶
其故不如本方殺傷人者以故殺傷論雖不傷¶
人杖六十即賣藥不如本方殺傷人者亦如之¶
　䟽議曰其故不如本方不依舊法殺傷人者¶
　以故殺傷論尊長卑㓜貴賤並依故殺之律¶
<pb:KR2m0054_SBCK_026-6b>¶
　雖不可傷人謂故不如本方於人無損猶杖¶
　六十於尊長及官人亦同毆而不傷之法即¶
　賣藥不如本方謂非指的為人療患尋常賣¶
　藥故不如本方雖未損人杖六十已有殺傷¶
　者亦依故殺傷法故云亦如之¶
諸丁匠在役及防人在防若官戸奴婢疾病主¶
司不為請給醫藥救療者笞四十以故致死者¶
徒一年¶
　䟽議曰丁匠在作役之所防人在鎮守之處¶
<pb:KR2m0054_SBCK_026-7a>¶
　若官戸奴婢在本司亡者而有疾病所管主¶
　司不為請雖請而主醫藥官司不給闕於救¶
　療者笞四十以故致死者謂不請給醫藥救¶
　療以故致死者各徒一年¶
諸受寄財物而輙費用者坐贓論减一等詐言¶
死失者以詐欺取財物論减一等¶
　䟽議曰受人寄付財物而輙私費用者坐贓¶
　論减一等一尺笞十一疋加一等十疋杖一¶
　百罪止徒二年半詐言死失者謂六畜財物¶
<pb:KR2m0054_SBCK_026-7b>¶
　之類私費用而詐言死及失者以詐欺取財¶
　物論減一等謂一尺笞五十一疋加一等五¶
　疋杖一百五疋加一等¶
　問曰受人寄付財物實死失合償以否又監¶
　臨受寄詐言死失合得何罪¶
　荅曰下條云亡失官私器物各備償被強盗¶
　者不償即失非強盗仍合備之以理死者不¶
　合備償非理死者準廐牧令合償減價若監¶
　臨主司受寄詐言死失者以詐欺取財物减¶
<pb:KR2m0054_SBCK_026-8a>¶
　一等科之¶
諸負債違契不償一疋以上違二十日笞二十¶
二十日加一等罪止杖六十三十疋加二等百¶
疋又加三等各令備償¶
　䟽議曰負債者謂非出舉之物依令合理者¶
　或欠負公私財物乃違約乖期不償者一疋¶
　以上違二十日笞二十二十日加一等罪止¶
　杖六十三十疋加二等謂負三十疋物違二¶
　十日笞四十百日不償合杖八十百疋又加¶
<pb:KR2m0054_SBCK_026-8b>¶
　三等謂負百疋之物違契滿二十日杖七十¶
　百日不償合徒一年各令備償若更延日及¶
　經恩不償者皆依判斷及恩後之日科罪如¶
　初¶
諸負債不告官司而强牽財物過本契者坐贓論¶
　䟽議曰謂公私債負違契不償應牽掣者皆¶
　告官司聽断若不告官司而强牽掣財物若¶
　奴婢畜産過本契者坐贓論若監臨官共所¶
　部交闗強牽過本契者計過剰之物凖於所¶
<pb:KR2m0054_SBCK_026-9a>¶
　部強市有剰利之法¶
諸妄以良人為奴婢用質債者各减自相賣罪¶
三等知情而取者又减一等仍計庸以當債直¶
　䟽議曰虛妄用良人為奴婢将質債者各减¶
　自相賣罪三等謂以凢人質債從流上减三¶
　等若以親戚年㓜妄質債者各依本條减賣¶
　罪三等知情而取謂知是良人而取為奴婢¶
　受質債者又减一等謂又减質良人罪一等¶
　仍計庸以當債直謂計一日三尺之庸累折¶
<pb:KR2m0054_SBCK_026-9b>¶
　酬其債直不知情者不坐亦不計庸以折債¶
　直¶
諸錯認良人為奴婢者徒二年為部曲者减一¶
等錯認部曲為奴者杖一百¶
　䟽議曰良人之與奴婢種類自殊若錯認者¶
　徒二年為部曲者减一等徒一年半若錯認¶
　部曲為奴者杖一百若部曲妻雖取良人女¶
　為亦依部曲之坐¶
錯認奴婢及財物者計贓一疋笞十五疋加一¶
<pb:KR2m0054_SBCK_026-10a>¶
等罪止杖一百未得者各减二等¶
　䟽議曰錯認他人奴婢及財物者計贓一疋¶
　笞十五疋加一等罪止杖一百未得者各减¶
　二等謂從錯認良人以下未得者並减二等¶
　其錯認良人以下為子孫律既無文量情依¶
　不應為輕若錯認他人妻妾及女為己妻妾¶
　者情理俱重依不應為重科若已認得妻妾¶
　将去者多涉姦情即同姦法¶
諸博戯賭財物者各杖一百(餘戯皆是<折 t="33"/>舉博為例)贓重者¶
<pb:KR2m0054_SBCK_026-10b>¶
各依已分凖盗論(分為從坐<折 t="33"/>輸者亦依已)¶
　䟽議曰共為博戯而賭財物不滿五疋以下¶
　各杖一百¶
　注云舉博為例餘戯皆是謂舉博為名緫為¶
　雜戯之例弓射既習武藝雖賭物亦無罪名¶
　餘戯計贓得罪重於杖一百者各依已分凖¶
　盗論謂賭得五疋之物合徒一年¶
　注云輸者亦依已分為從坐謂輸五疋之物¶
　為徒一年從坐合杖一百贓多者各凖盗法¶
<pb:KR2m0054_SBCK_026-11a>¶
　加罪若贏衆人之物亦須累而倍論輸衆人¶
　物者依已分倍為從坐若倍不重一人之贓¶
　即各從一人重斷¶
其停止主人及出玖若和合者各如之賭飲食¶
者不坐¶
　䟽議曰停止主人謂停止愽戯賭物者主人¶
　及出玖之人亦舉玖為例不限取利多少若¶
　和合人令戯者不得財杖一百若得利入已¶
　並計贓凖盗論衆人上得者亦凖上例倍論¶
<pb:KR2m0054_SBCK_026-11b>¶
　故云各如之賭飲食者不坐謂即雖賭錢盡¶
　用為飲食者亦不合罪¶
諸營造舍宅車服器物及墳塋石獸之屬於令¶
有違者杖一百雖㑹赦皆令改去之(不改<折 t="33"/>墳則)¶
　䟽議曰營造舍宅者依營繕令王公巳下凢¶
　有舎屋不得施重拱藻井車者儀制令一品¶
　青油纁通幰虛偃服者衣服令一品衮冕二¶
　品鷩冕器物者一品以下食器不得用純金¶
　純玉墳塋者一品方九十步墳髙一丈八尺¶
<pb:KR2m0054_SBCK_026-12a>¶
　石獸者三品以上六五品以上四此等之類¶
　具在令文若有違者各杖一百雖㑹赦皆令¶
　除去唯墳不改稱之屬者碑碣等是若有犯¶
　並同此坐¶
其物可賣者聽賣若經赦後百日不改去及不¶
賣者論如律¶
　䟽議曰舍宅以下違犯制度堪賣者須賣不¶
　堪賣者改去之若赦後百日不改及不賣者¶
　還杖一百故云論如律¶
<pb:KR2m0054_SBCK_026-12b>¶
諸侵巷街阡陌者杖七十若種植墾食者笞五¶
十各令復故雖種植無所妨廢者不坐¶
　䟽議曰侵巷街阡陌謂公行之所若許私侵¶
　便有所廢故杖七十若種植墾食謂於巷街¶
　阡陌種物及墾食者笞五十各令依舊若巷¶
　陌寛閑雖有種植無所妨廢者不坐¶
其穿垣出穢汚者杖六十出水者勿論主司不¶
禁與同罪¶
　䟽議曰其有穿穴垣墻以出穢汚之物於街¶
<pb:KR2m0054_SBCK_026-13a>¶
　巷杖六十直出水者無罪主司不禁與同罪¶
　謂侵巷街以下主司並合禁約不禁者與犯¶
　罪人同坐¶
諸占固山野陂湖之利者杖六十¶
　䟽議曰山澤陂湖物産所植所有利潤與衆¶
　共之其有占固者杖六十已施功取者不追¶
諸犯夜者笞二十有故者不坐(皷前行者皆為<折 t="33"/>閉門皷後開門)¶
(及吉凶疾病之類<折 t="33"/>犯夜故謂公事急速)¶
　䟽議曰宫衛令五更三籌順天門擊皷聽人¶
<pb:KR2m0054_SBCK_026-13b>¶
　行晝漏盡順天門撃皷四百槌訖閉門後¶
　更擊六百搥坊門皆閉禁人行違者笞二十¶
　故注云閉門皷後開門皷前有行者皆為犯¶
　夜故謂公事急速但公家之事須行及私家¶
　吉凶疾病之類皆須得本縣或本坊文牒然¶
　始合行若不得公驗雖復無罪街鋪之人不¶
　合許過既云閉門皷後開門皷前禁行明禁¶
　出坊外者若坊内行者不拘此律¶
其直宿坊街若應聽行而不聽及不應聽行而¶
<pb:KR2m0054_SBCK_026-14a>¶
聽者笞三十即所直時有賊盗經過而不覺者¶
笞五十¶
　䟽議曰謂諸坊應閉之門諸街守衛之所有¶
　當直宿應合聽行不聽及不應聽行而聽者¶
　笞三十若分更當直之時有賊盗經過所直¶
　之處而宿直者不覺笞五十若覺而聽行者¶
　自當主司故縱之罪¶
諸從征及從行公使於所在身死依令應送還¶
本鄉違而不送者杖一百若傷病而醫食有闕¶
<pb:KR2m0054_SBCK_026-14b>¶
者杖六十因而致死者徒一年¶
　䟽議曰從征謂從軍征討及從行謂從車駕¶
　行及從東宫行并公事充使於所在身死依¶
　令應送還本鄉者軍防令征行衛士以上身¶
　死行軍具錄隨身資財及屍付本府人将還¶
　無本府人者付隨近州縣遞送喪葬令使人¶
　所在身喪皆給殯殮調度遞送至家從行准¶
　兵部式從行身死折衝贈物三十段果毅二¶
　十段别将十段并造靈轝遞送還府隊副以¶
<pb:KR2m0054_SBCK_026-15a>¶
　上各給絹兩疋衛士給絹一疋充殮衣仍並¶
　給棺令遞送還家自餘無别文者即同公使¶
　之例應送不送者各杖一百若傷病謂征行¶
　人等或病或傷須醫藥救療飲食供給而醫¶
　食有闕者杖六十因而致死謂以醫食不如¶
　法致死者徒一年¶
即卒官家無手力不能勝致者仰部送還鄉違¶
而不送者亦杖一百¶
　䟽議曰官人在任以理身死家道既貧先無¶
<pb:KR2m0054_SBCK_026-15b>¶
　手力不能自相運致以還故鄉者卒官之所¶
　部送還鄉稱部送者差人部領遞送還鄉依¶
　令去官家口累弱尚得送還况乃身亡明須¶
　准給手力部送違而不送者亦杖一百¶
諸應給傳送而限外剰取者笞四十計庸重者¶
坐贓論罪止徒二年¶
　䟽議曰應給傳送依廐牧令官爵一品給馬¶
　八疋嗣王郡王及二品以上給馬六疋三品以¶
　下各有等差若過令限數外剰取者笞四¶
<pb:KR2m0054_SBCK_026-16a>¶
　十計庸重者坐贓論馬庸一日為絹三尺坐¶
　贓一尺笞二十一疋加一等三疋一尺笞五¶
　十即是得罪重於笞四十須從坐贓論計庸¶
　罪止徒二年¶
若不應給而取者加罪二等強取者各加一等¶
主司給與者各與同罪¶
　䟽議曰上文並據應給而剰取之若不應給¶
　而取者謂本無傳送之理而取之加二等謂¶
　贓輕者杖六十贓重者加坐贓之罪二等罪¶
<pb:KR2m0054_SBCK_026-16b>¶
　止徒三年強取者各加一等謂應得傳送而¶
　剰强取者笞伍十贓重者於坐贓上加一等¶
　不應給傳送而强取者杖七十贓重者坐贓¶
　上加三等是各加一等主司給與者各與同¶
　罪稱各者強取而主司給與亦與強者罪同¶
諸不應入驛而入者笞四十輙受供給者杖一¶
百計贓重者凖盗論雖應入驛不合受供給而¶
受者罪亦如之¶
　䟽議曰不應入驛而入者笞四十雜令私行¶
<pb:KR2m0054_SBCK_026-17a>¶
　人職事五品以上㪚官二品以上爵國公以¶
　上欲投驛止宿者聽之邉逺及無村店之處¶
　九品以上勲官五品以上及爵遇屯驛止宿¶
　亦聽並不得輙受供給謂私行人不應入驛¶
　而入者笞四十輙受供給凖贓雖少皆杖一¶
　百計贓得罪重於杖一百者凖盗論雖應入¶
　驛凖令不合受供給而受亦與不應入驛人¶
　同罪强者各加二等¶
諸姦者徒一年半有夫者徒二年部曲雜户官¶
<pb:KR2m0054_SBCK_026-17b>¶
户姦良人者各加一等即姦官私婢者杖九十¶
(亦同<折 t="33"/>奴姦婢)¶
　䟽議曰和姦者男女各徒一年半有夫者徒¶
　二年妻妾罪等部曲雜户官户而姦良人者¶
　並加良人相奸罪一等即良人姦官私婢者¶
　杖九十¶
　注云奴姦婢亦同杖九十¶
姦他人部曲妻雜戸官戸婦女者杖一百強者¶
各加一等折傷者各加闘折傷罪一等¶
<pb:KR2m0054_SBCK_026-18a>¶
　䟽議曰姦他人部曲妻明姦己家部曲妻及¶
　客女各不坐若姦雜戸官户婦女者杖一百¶
　强者加一等自姦良人以下强者各加一等¶
　折傷者謂折齒或折指以上各加闘折傷一¶
　等謂良人從凢闘上加官戸雜户他人部曲¶
　妻官私奴婢各從本闘罪上加與强姦為二¶
　罪從重而科¶
諸姦緦麻以上親及緦麻以上親之妻若妻前¶
夫之女及同母異父姊妹者徒三年强者流二¶
<pb:KR2m0054_SBCK_026-18b>¶
千里折傷者絞妾减一等(妾凖此<折 t="33"/>餘條姦)¶
　䟽議曰姦緦麻以上親謂内外有服親者及¶
　緦麻以上親之妻亦謂有服者妻若妻前夫¶
　之女謂妻前家所生者各徒三年強者流二¶
　千里因强姦而折傷者絞得罪已重故妾减¶
　一等謂减妻罪一等其於媵罪與妾同¶
　注云餘條姦妾凖此謂餘條五服内及主之¶
　緦麻以上親直有姦名而無妾罪者並凖此¶
　條减妻一等其奴及部曲姦主之妾及主期¶
<pb:KR2m0054_SBCK_026-19a>¶
　親之妾亦從减一等之例¶
諸姦從祖祖母姑從祖伯叔母姑從父姊妹從¶
母及兄弟妻兄弟子妻者流二千里強者絞¶
　䟽議曰從祖祖母姑謂祖之兄弟妻若祖之¶
　姊妹從祖伯叔母姑謂父之堂兄弟妻及父¶
　之堂姊妹從父姊妹謂己之堂姊妹從母謂¶
　母之姊妹及兄弟之妻兄弟子妻與之姦者¶
　並流二千里强者絞¶
諸姦父祖妾(父祖子者<折 t="33"/>謂曽經有)伯叔母姑姊妹子孫之¶
<pb:KR2m0054_SBCK_026-19b>¶
婦兄弟之女者絞即姦父祖所幸婢减二等¶
　䟽議曰姦父祖妾即曽髙妾亦同¶
　注云謂曽經有父祖子者其無子者即凖上¶
　文妾减一等姦伯叔母姑姊妹子孫婦曽𤣥¶
　孫婦亦同兄弟之女者絞即姦父祖所幸婢¶
　减二等合徒三年不限有子無子得罪並同¶
　問曰父祖之妾曽經有子父祖亡歿改嫁他¶
　人而子孫姦之得同凢姦以否¶
　答曰婦人尊卑縁夫立制子孫於父祖之妾¶
<pb:KR2m0054_SBCK_026-20a>¶
　在禮全無服紀父祖亡歿改適他人子孫姦¶
　者理同凢姦之法律有曽為&KR0221;免親妻妾而¶
　嫁娶者别立罪名至於和姦律無加罪¶
諸奴姦良人者徒二年半強者流折傷者絞¶
　䟽議曰奴姦良人婦女徒二年半强者流折¶
　傷者絞雖有夫亦同折傷謂因姦折傷者¶
其部曲及奴姦主及主之期親若期親之妻者¶
絞婦女減一等強者斬即姦主之緦麻以上親¶
及緦麻以上親之妻者流强者絞¶
<pb:KR2m0054_SBCK_026-20b>¶
　䟽議曰其部曲及奴和姦主及姦主之期親¶
　若期親之妻部曲及奴合絞婦女减一等强¶
　者斬謂奴等合斬婦女不坐即姦主之緦麻¶
　以上親及緦麻以上親之妻者流婦女合流¶
　二千里强者奴等絞若姦妾者自主以下凖¶
　上例並减妻一等即妾子見為家主其母亦¶
　與子不殊雖出亦同¶
諸和姦本條無婦女罪名者與男子同强者婦¶
女不坐其媒合姦通减姦者罪一等(者從重减<折 t="33"/>罪名不同)¶
<pb:KR2m0054_SBCK_026-21a>¶
　疏議曰和姦謂彼此和同者本條無婦女罪¶
　名與男子同謂上條奴姦良人者徒二年半¶
　此即和姦不立婦女罪名良人婦女亦徒二¶
　年半之類並與男子同強者婦女不坐謂上¶
　條姦主期親強者斬既無婦女罪名其婦女¶
　不坐但是强姦者婦女皆悉無罪其媒合姦¶
　通之人减姦罪一等假如和姦者徒一年半¶
　媒合者徒一年之類¶
　註云罪名不同從重减假有俗人媒合姦女¶
<pb:KR2m0054_SBCK_026-21b>¶
　冠男子徒一年半女冠徒二年半媒合姦通¶
　者猶徒二年之類是為從重减¶
諸監臨主守於所監守内姦者(良人<折 t="33"/>謂犯)加姦罪一¶
等即居父母及夫喪若道士女冠姦者各又加¶
一等婦女以凢姦論¶
　疏議曰監臨主守之人於所監守内姦良人¶
　加凡姦一等故註云謂犯良人若姦無夫婦¶
　女徒二年姦有夫婦女徒二年半即居父母¶
　喪男女同夫喪者妻妾同若道士女冠僧尼¶
<pb:KR2m0054_SBCK_026-22a>¶
　同姦者各又加監臨姦一等即加凡姦罪二¶
　等故云各又加一等假有監臨主守若道士¶
　及僧并男子在父母喪姦者婦女以凢姦論¶
　即女居父母喪婦人居夫喪及女冠尼姦者¶
　並加姦罪二等男子亦以凢姦論其有尊卑¶
　及貴賤者各從本法加罪¶
諸校斛斗秤度不平杖七十監校者不覺减一¶
等知情與同罪¶
　疏議曰校斛斗秤度依闗市令每年八月詣¶
<pb:KR2m0054_SBCK_026-22b>¶
　太府寺平校不在京者詣所在州縣官校並¶
　印署然後聽用其校法雜令量以北方秬黍¶
　中者容一千二百為鑰十鑰為合十合為升¶
　十升為斗三斗為大斗一斗十斗為斛秤權¶
　衡以秬黍中者百黍之重為銖二十四銖為¶
　兩三兩為大兩一兩十六兩為斤度以秬黍¶
　中者一黍之廣為分十分為寸十寸為尺一¶
　尺二寸為大尺一尺十尺為丈有校勘不平¶
　者杖七十監校官司不覺减校者罪一等合¶
<pb:KR2m0054_SBCK_026-23a>¶
　杖六十知情與同罪¶
諸造器用之物及絹布之屬有行濫短狹而賣¶
者各杖六十(横刀及箭鏃用柔鐵者亦為濫<折 t="33"/>不牢謂之行不真謂之濫即造)¶
　疏議曰凡造器用之物謂供公私用及絹布¶
　綾綺之屬行濫謂器用之物不牢不真短狹¶
　謂絹疋不充四十尺布端不滿五十尺幅濶¶
　不充一尺八寸之屬而賣各杖六十故禮云¶
　物勒工名以考其誠功有不當必行其罪其¶
　行濫之物沒官短狹之物還主¶
<pb:KR2m0054_SBCK_026-23b>¶
得利贓重者計利凖盗論販賣者亦如之市及¶
州縣官司知情各與同罪不覺者减二等¶
　疏議曰得利贓重者謂賣行濫短狹等物計¶
　本之外剰得利者計贓重於杖六十者凖盗¶
　論謂凖盗罪一尺杖六十一疋加一等計得¶
　利一疋一尺以上即從重科計贓累而倍併¶
　販賣者亦如之謂不自造作轉買而賣求利¶
　得罪並同自造之者市及州縣官司知行濫¶
　情各與造賣者同罪檢察不覺者减二等官¶
<pb:KR2m0054_SBCK_026-24a>¶
　司知情及不覺物主既别各須累而倍論其¶
　州縣官不管市不坐¶
諸市司評物價不平者計所貴賤坐贓論入己¶
者以盗論其為罪人評贓不實致罪有出入者¶
以出入人罪論¶
　疏議曰謂公私市易若官司遣評物價或貴¶
　或賤令價不平計所加减之價坐贓論入己¶
　者謂因評物價令有貴賤而得財物入己者¶
　以盗論並依真盗除免倍贓之法其為罪人¶
<pb:KR2m0054_SBCK_026-24b>¶
　評贓不實亦謂増减其價致罪有出入者假¶
　有評盗贓應直上絹五疋乃加作十疋應直¶
　十疋减作五疋是出入半年徒罪市司還得¶
　半年徒坐故云以出入人罪論若應直五疋¶
　評作九疋或直九疋評作五疋於罪既無加¶
　减止從貴賤不實坐贓之法¶
諸私作斛斗秤度不平而在市執用者笞五十¶
因有増减者計所増减凖盗論¶
　疏議曰依令斛斗秤度等所司每年量校印¶
<pb:KR2m0054_SBCK_026-25a>¶
　署充用其有私家自作致有不平而在市執¶
　用者笞五十因有増减贓重者計所増减凖¶
　盗論¶
即用斛斗秤度出入官物而不平令有増减者¶
坐贓論入己者以盗論其在市用斛斗秤度雖¶
平而不經官司印者笞四十¶
　疏議曰即用斛斗秤度出入官物増减不平¶
　計所増减坐贓論入己者以盗論因其増减¶
　得物入己以盗論除免倍贓依上例其在市¶
<pb:KR2m0054_SBCK_026-25b>¶
　用斛斗秤度雖平謂校勘訖而不經官司印¶
　者笞四十¶
諸賣買不和而較固取者(固謂障固其市<折 t="33"/>較謂専畧其利)及更¶
出開閉共限一價(買物以貴為賤<折 t="33"/>謂賣物以賤為貴)¶
　疏議曰賣物及買物人兩不和同而較固取¶
　者謂強執其市不許外人買故註云較謂専¶
　略其利固謂障固其市及更出開閉謂販鬻¶
　之徒共為姦計自賣物者以賤為貴買人物¶
　者以貴為賤更出開閉之言其物共限一價¶
<pb:KR2m0054_SBCK_026-26a>¶
　望使前人迷謬以将入己¶
若參市(髙下其價以相惑亂<折 t="33"/>謂人有所賣買在傍)而䂓自入者杖八¶
十已得贓重者計利凖盗論¶
　疏議曰叅市謂負販之徒共相表裏㕘合貴¶
　賤惑亂外人故註云謂人有所賣買在傍髙¶
　下其價以相惑亂而䂓賣買之利入己者並¶
　杖八十已得利物計贓重於杖八十者計利¶
　凖盗論謂得三疋一尺以上合杖九十是名¶
　贓重其贓既凖盗科即合徴還本主¶
<pb:KR2m0054_SBCK_026-26b>¶
諸買奴婢馬牛駞騾驢已過價不立市劵過三¶
日笞三十賣者减一等立劵之後有舊病者三¶
日内聽悔無病欺者市如法違者笞四十¶
　疏議曰買奴婢馬牛駞騾驢等依令並立市¶
　劵兩和市賣已過價訖若不立劵過三日買¶
　者笞三十賣者减一等若立劵之後有舊病¶
　而買時不知立劵後始知者三日内聽悔三¶
　日外無疾病故相欺罔而欲悔者市如法違¶
　者笞四十若有疾欺不受悔者亦笞四十令¶
<pb:KR2m0054_SBCK_026-27a>¶
　無私契之文不凖私劵之限¶
即賣買已訖而市司不時過劵者一日笞三十¶
一日加一等罪止杖一百¶
　䟽議曰賣買奴婢及牛馬之類過價已訖市¶
　司當時不即出劵者一日笞三十所由官司¶
　依公坐節級得罪其挟私者以首從論一日¶
　加一等罪止杖一百¶
故唐律䟽議卷第二十六¶
<pb:KR2m0054_SBCK_026-27b>¶
<pb:KR2m0054_SBCK_026-27b>¶
