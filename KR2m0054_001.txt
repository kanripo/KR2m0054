# -*- mode: mandoku-view -*-
#+TITLE: 唐律疏義
#+DATE: 2015-09-23 10:08:49
#+PROPERTY: JUAN 1
<pb:KR2m0054_WYG_001-1a>
<md:KR2m0054_SBCK_001-1a>¶　䟽夫三才肇位萬象斯分¶
　　三才解見前肇始也萬象萬物也左傳物¶生而後
　　有象有象然後有滋有滋然後有¶數¶
　禀氣含靈人為稱首
<pb:KR2m0054_WYG_001-1b>
　　天以二氣五行化生萬物氣以成形惟人¶也得其
　　秀而最靈書太誓曰惟天地萬物¶父母惟人萬物
　　之靈謂禀受天地之氣而<md:KR2m0054_SBCK_001-1b>¶含虛靈者萬物之中惟
　　人為先¶
　莫不憑黎元而樹司宰因政教而施刑法¶
　　黎元釋見前樹立也周禮六官冢宰掌邦¶治司徒
　　掌邦教宗伯掌邦禮司馬掌邦政¶司㓂掌邦刑司
　　空掌邦土而冢宰兼總六¶官司宰謂冢宰也前漢
<pb:KR2m0054_WYG_001-2a>
　　志劉向上䟽曰¶教化所恃以為治也刑法所以
　　助治故律¶䟽云徳禮為政教之本刑法為政教之
　　用¶
　其有情恣庸愚識沈愆戾<md:KR2m0054_SBCK_001-2a>¶　　仁義禮智根於道心性也喜怒哀樂愛惡¶欲發於
　　人心情也聖賢存心養性故其情¶發而中節是為
　　上智中人以下不能率性¶而縱恣其情情之所發
　　皆是人慾故為下¶愚庸者庸常無能之人也沈下
<pb:KR2m0054_WYG_001-2b>
　　沈也氣之¶輕清者上浮而為天重濁者下沉而為
　　地¶人禀氣之清者則見識髙明禀氣之濁者¶見識
　　沈滯不加澄汰之功則其識愈下所¶為必陷於罪
　　戾矣<md:KR2m0054_SBCK_001-2b>¶　大則亂其區宇小則暌其品式¶
　　文選石闕銘區宇乂安區宇天下也漢宣¶紀贊樞
　　機周密品式具備品式猶言法度¶也此言犯法之
　　人大則為逆亂小則違法¶制也
<pb:KR2m0054_WYG_001-3a>
　不立制度則未之前聞¶
　　言前此未聞有不立制度而可止亂息姦¶也¶
　故曰以刑止刑以殺止殺<md:KR2m0054_SBCK_001-3a>¶　　書大禹謨曰刑期于無刑民協于中時乃¶功懋哉
　　注云雖或行刑以殺止殺終無犯¶者¶
　刑罰不可弛於國笞捶不得廢於家¶
　　弛廢也此譬喻治國之不可廢刑罰猶治¶家之不
　　可無笞捶
<pb:KR2m0054_WYG_001-3b>
　時遇澆淳用有衆寡¶
　　澆薄也淳厚也謂遇時俗之淳則用刑少¶遭時俗
　　之薄則用刑煩也<md:KR2m0054_SBCK_001-3b>¶　於是結繩啓路盈坎疏源¶
　　書序伏羲氏王天下造書契以代結繩之¶政注云
　　伏羲以前未有文字大事結大繩¶小事結小繩易
　　坎水流而不盈<行險而不夫¶其信爾雅坎律銓也
　　此言盈坎疏源者言¶律之在天下如坎水之流行
<pb:KR2m0054_WYG_001-4a>
　　而可信也¶
　輕刑明威大禮崇敬¶
　　書湯誥曰肆台小子將天命明威不敢赦¶言國家
　　所以輕刑罰以明其威也禮記樂<md:KR2m0054_SBCK_001-4a>¶記曰大禮與天
　　地同節律疏云禮者敬之¶本敬者禮之輿¶
　易曰天垂象聖人則之觀雷電而制威刑覩¶秋霜而
　有肅殺¶
　　易繫辭曰天垂象見吉凶聖人象之河出¶圖洛出
<pb:KR2m0054_WYG_001-4b>
　　書聖人則之易象曰雷電噬嗑先¶王以明罰𠡠法
　　盖震為雷則威離為電則¶明明而威用刑之象也
　　春秋符曰霜者刑¶罰之表也季秋霜始降鷹隼擊
　　王者順天<md:KR2m0054_SBCK_001-4b>¶行誅成肅殺之威¶
　懲其未犯而防其未然平其徽纆而存乎博¶愛¶
　　懲誡也文選君子行詩曰君子防未然徽¶纆見易
　　坎卦言國家制刑懲一而誡百使¶之畏於未犯之
　　先不幸而麗於法則寛平¶其徽纆而心則主於博
<pb:KR2m0054_WYG_001-5a>
　　愛之仁也¶
　蓋聖王不獲已而用之¶
　　晉刑法志曰論其本意盖有不得已而用<md:KR2m0054_SBCK_001-5a>¶之者焉¶
　古者大刑用甲兵其次用斧鉞中刑用刀鋸¶其次用
　鑽笮薄刑用鞭扑其所由来亦已尚¶矣¶
　　應劭曰蚩尤作亂不用帝命遂作五虐之¶刑¶
　昔白龍白雲則伏羲軒轅之代¶
　　左傳昭公十七年郯子曰昔者太皥氏即¶伏羲氏
<pb:KR2m0054_WYG_001-5b>
　　也以龍紀故為龍師而龍名黄帝<md:KR2m0054_SBCK_001-5b>¶氏以雲紀故為
　　雲師而雲名又史記曰黄¶帝少典之子姓公孫名
　　軒轅官名雲師注¶云應劭曰黄帝受命有雲瑞故
　　以雲紀事¶也春官為青雲夏官為紅雲秋官為白
　　雲¶冬官為黒雲中官為黄雲今白龍白雲者¶掌刑
　　之官也¶
　西火西水則炎帝共工之年¶
　　左傳昭公十七年郯子曰炎帝氏即神農¶也以火
<pb:KR2m0054_WYG_001-6a>
　　紀故為火師而火名共工氏以水<md:KR2m0054_SBCK_001-6a>¶紀故為水師而
　　水名西亦刑官¶
　鷞鳩筮賔於少皥¶
　　左傳昭公十七年郯子曰我髙祖少皥摯¶之立也
　　鳳鳥適至故紀於鳥為鳥師而鳥¶名下文鷞鳩氏
　　司㓂也注云鷹也鷙故為¶司㓂主盗賊言筮賔所
　　以出師以筮賔旅¶
　金政䇿名於顓頊
<pb:KR2m0054_WYG_001-6b>
　　家語黄帝徳篇曰孔子顓頊黄帝之孫也¶昌意之
　　子髙陽金政者金屬西方亦司刑<md:KR2m0054_SBCK_001-6b>¶之官¶
　咸有天秩典司刑憲¶
　　咸者皆也天秩者書臯陶謨曰天秩有禮¶自我五
　　禮有庸哉即君之禄也典者主也¶司者管也憲者
　　法也言自白龍至金政之¶官皆食君禄而主刑法
　　也¶
　大道之化擊壤無違
<pb:KR2m0054_WYG_001-7a>
　　尚書序伏羲神農黄帝之書謂之三墳¶言大道也
　　周處風土記曰擊壤者以木作之<md:KR2m0054_SBCK_001-7a>¶前廣後鋭長四
　　尺三寸其形如履將戯先¶側一壤於地遥於三四
　　十步以手中壤擊¶之中者為上部論衡曰帝時百
　　姓無事有¶五十之民擊壤於途觀者曰大哉堯之徳
　　也¶擊壤者曰吾日出而作日入而息鑿井而¶飲耕
　　田而食帝何力於我哉言大道之時¶施教化使民
　　擊壤謳歌尚不違古以去刑¶法也
<pb:KR2m0054_WYG_001-7b>
　逮乎唐虞化行事簡<md:KR2m0054_SBCK_001-7b>¶　　逮及也唐堯虞舜簡要也少也易繫辭曰¶堯舜垂
　　衣裳而天下治論語曰無為而治¶者其舜也與荀
　　子解蔽篇曰昔者舜之治¶天下也不以事詔而萬
　　物成言唐虞之時¶教化通行其事簡少¶
　議刑以定其罪畫象以媿其心¶
　　周禮以八辟麗邦法附刑罰議親議故議¶賢議能
　　議功議貴議勤議賔晉刑法志曰¶五帝畫象而民
<pb:KR2m0054_WYG_001-8a>
　　知禁舜典象以典刑吳氏<md:KR2m0054_SBCK_001-8a>¶曰圖所用刑之象以示
　　使智愚皆知王氏¶曰若周典垂刑象于象魏是也¶
　所有條貫良多簡略年代浸逺不可得而詳¶焉¶
　　言唐虞之時其法甚多簡略但年代漸逺¶不可得
　　而備知之也¶
　堯舜時理官則謂之為士而臯陶為之其法¶略存而
　往概見¶
　　理官者齊職議曰大理古官也唐虞以臯陶<md:KR2m0054_SBCK_001-8b>¶作士
<pb:KR2m0054_WYG_001-8b>
　　理官也劉馮事始曰舜以臯陶作士¶乃理獄之官
　　也書舜典曰帝曰臯陶蠻夷¶猾夏宼賊姦宄汝作
　　士五刑有服五服三¶就五流有宅五宅三居惟明
　　克允故其法¶僅存而往往見其大槩也¶
　則風俗通所云臯陶謨虞造律是也¶
　　虞書臯陶矢厥謨謨謀也¶
　律者訓銓訓法也¶
　　律之與法文雖有殊其義一也爾雅釋言<md:KR2m0054_SBCK_001-9a>¶曰坎律
<pb:KR2m0054_WYG_001-9a>
　　銓也郭璞注云易坎卦主法法律¶皆所以銓量輕
　　重也¶
　易曰理財正辭禁人為非曰義¶
　　此周易下繫之辭也孔頴達䟽曰言聖人¶治理其
　　財用之有節正定號令之辭出之¶以理禁約其民
　　為非僻之事勿使行惡事¶謂之義義宜也言以此
　　行之得其宜也¶
　故銓量輕重依義制律
<pb:KR2m0054_WYG_001-9b>
　　銓者平也書吕刑曰上刑適輕下服下刑<md:KR2m0054_SBCK_001-9b>¶適重上
　　服輕重諸罰有權刑罰世輕世重¶
　尚書大傳曰丕天之大律注云奉天之大法¶法亦律
　也故謂之為律¶
　　該説律意¶
　昔者聖人制作謂之為經傳師所説則謂之¶為傳此
　則丘明子夏於春秋禮經作傳是也¶近代以来兼經
　注而明之則謂之為義䟽䟽¶之為字本以䟽闊䟽逺
<pb:KR2m0054_WYG_001-10a>
　立名又廣雅云䟽者¶識也案䟽訓識則書䟽記識之
　道存焉<md:KR2m0054_SBCK_001-10a>¶　　左傳序曰春秋者魯史記之名又曰懲惡¶而勸善
　　非聖人孰能修之經者夫子之文¶章傳者丘明之
　　善志蓋丘明受夫子之經¶所謂傳師所説又子夏
　　為禮經之傳禮記¶經解曰䟽通知逺而不誣則深
　　于書者也¶䟽者識也謂䟽識於經顯彰其理而易
　　通¶曉也
<pb:KR2m0054_WYG_001-10b>
　史記云後主所是䟽為令前主所是著為律¶
　　史記杜周傳周為廷尉其治大抵倣張湯而<md:KR2m0054_SBCK_001-10b>¶候伺
　　上所欲擠者因而䧟之上所欲釋者¶乆繫待問而
　　㣲見其寃狀客有讓周曰君¶為天子决平不循三
　　尺法専以人主意指為獄獄者固如是乎周¶曰三
　　尺安在哉前主所是著為律後主所¶是䟽為令當
　　時為是何古之法乎¶
　漢書云削牘為䟽故云䟽也
<pb:KR2m0054_WYG_001-11a>
　　該説䟽意¶
　昔者三王始用肉刑<md:KR2m0054_SBCK_001-11a>¶　　三王夏禹殷湯周文武肉刑墨劓剕宫大¶辟¶
　赭衣難嗣皇風更逺¶
　　前漢書載刑法志曰秦始皇專任刑罰躬¶操文墨
　　赭衣塞路囹圄成市嗣繼也言秦¶之暴虐難繼三
　　王之仁徳也去三皇之風¶化愈更懸逺也¶
　朴散淳漓傷肌犯骨
<pb:KR2m0054_WYG_001-11b>
　　前漢武帝制曰殷人執五行以督姦傷肌<md:KR2m0054_SBCK_001-11b>¶膚以懲
　　惡言去古浸逺淳古質朴之風漓¶散人多犯法為
　　姦惡故用刑傷肌犯骨以¶懲治之也¶
　尚書大𫝊曰夏刑三千條周禮司刑掌五刑¶其屬二
　千五百¶
　　周禮秋官司刑掌五刑之法墨罪五百劓¶罪五百
　　宫罪五百剕罪五百大辟罪五百¶
　穆王度時制法五刑之屬三千
<pb:KR2m0054_WYG_001-12a>
　　書吕刑曰吕命穆王訓夏贖刑作吕刑墨<md:KR2m0054_SBCK_001-12a>¶罰之屬
　　千劓罰之屬千剕罰之屬五百宫¶罰之屬三百大
　　辟之罰其屬二百五刑之¶屬三千¶
　周衰刑重戰國異制¶
　　前漢嚴安上書曰臣聞周有天下其治二¶百餘嵗
　　成康其隆也刑措四十餘年而不¶用及其衰也亦
　　三百餘年故五伯更起五¶伯常佐天子興利除害
　　誅異禁邪匡國内¶以尊天子五伯既沒聖賢莫續
<pb:KR2m0054_WYG_001-12b>
　　天子孤弱<md:KR2m0054_SBCK_001-12b>¶號令不行諸侯恣行强凌弱衆暴寡田
　　常¶簒齊六卿分晉並為戰國此民之始苦也¶言周
　　衰之時刑法嚴重戰國用刑各殊制¶度也¶
　魏文侯師於李悝集諸國刑典造法經六篇¶一盗法
　二賊法三囚法四捕法五雜法六具¶法¶
　　史記魏文侯名都師李悝集諸國刑典造¶法經六
　　篇一盗法今賊盗律是也二賊法<md:KR2m0054_SBCK_001-13a>¶今詐偽律是也
　　三囚法今斷獄律是也四¶捕法今捕亡律是也五
<pb:KR2m0054_WYG_001-13a>
　　雜法今雜律是也¶六具法今名例律是也¶
　商鞅傳授改法為律¶
　　史記商君者衛之庶孽公子名鞅姓公孫¶氏鞅少
　　好刑名之學西入秦事孝公為相¶封之商於十五
　　邑號為商君欲變法令既¶具未布乃立三丈木於
　　市南門募人有徙¶置北門者與十金人怪莫敢徙
　　復令曰能<md:KR2m0054_SBCK_001-13b>¶徙者與五十金一人徙之輒與五十金
　¶　以明不欺其言改法為律者謂盗律賊律囚¶律捕
<pb:KR2m0054_WYG_001-13b>
　　律雜律具律也¶
　漢相蕭何更加悝所造户興廐三篇謂九章¶之律¶
　　户者户婚律興者擅興律廐者廐庫律漢¶相蕭何
　　又撰户興廐三篇與前六篇共為¶九章之律¶
　魏因漢律為一十八篇改漢具律為刑名第一<md:KR2m0054_SBCK_001-14a>¶　　魏志劉劭字孔才廣平邯鄲人也魏明帝¶即位徵
　　拜騎都尉與議郎庾嶷荀詵等定¶科令作新律十
　　八篇
<pb:KR2m0054_WYG_001-14a>
　晉命賈充等増損漢魏律為二十篇於魏刑¶名律中
　分為法例律¶
　　晉書賈充字公閭晉帝有詔改定律令令¶賈充定
　　法律令與太𫝊郭冲等十四人典¶其事就漢九章
　　増十二篇仍其族類正其¶體號改舊律為刑名法
　　例辨囚律為告劾<md:KR2m0054_SBCK_001-14b>¶擊訊斷獄分盗律為請賕詐偽
　　水火毆亡¶因事類為宫衛違制律周官為諸侯律
　　合¶二十八篇六百二十條二萬七千六百五¶十七
<pb:KR2m0054_WYG_001-14b>
　　言蠲其苛穢存其清約事從中興歸¶於益時¶
　宋齊梁及後魏因而不改爰至北齊併刑名¶法例為
　名例後周復為刑名隋因北齊更為¶名例唐因於隋
　相承不改¶
　　宋髙祖劉裕字徳興齊太祖蕭道成字紹<md:KR2m0054_SBCK_001-15a>¶伯梁髙
　　祖蕭衍字叔達陳髙祖陳霸先字¶興國後魏聖武
　　帝諱誥汾北齊髙歡字賀¶元渾渤海蓨人也後周
　　太祖文皇帝宇文¶秦字黒闥代郡武川人隋髙祖
<pb:KR2m0054_WYG_001-15a>
　　文皇帝楊¶堅宏農華隂人也唐髙祖神聖皇帝李
　　淵¶其先隴西狄道人也¶
　名者五刑之罪名例者五刑之體例名訓為¶命例訓
　為比命諸篇之刑名比諸篇之法例¶但名因罪立事
　由犯生命名即刑應比例即<md:KR2m0054_SBCK_001-15b>¶事表故以名例為首篇
　第者訓居訓次則次¶第之義可得言矣一者太極之
　氣函三為一¶黄鍾之一數所生焉名例冠十二篇之
　首故¶云名例第一
<pb:KR2m0054_WYG_001-15b>
　　律音義曰主物之謂名統凢之為例法例¶之名既
　　衆要須例以表之故曰名例漢作¶九章散而未統
　　魏朝始集罪例號為刑名¶晉賈充増律二十篇以
　　刑名法例揭為篇¶冠至北齊趙郡王叡等奏上齊
　　律十二篇<md:KR2m0054_SBCK_001-16a>¶併曰名例後循而不改¶
　大唐皇帝以上聖凝圖英聲嗣武¶
　　皇帝髙宗也凝固也圖基業也文選荅臨¶淄侯牋
　　曰流千載之英聲嗣繼也武蹤也¶言髙宗皇帝以
<pb:KR2m0054_WYG_001-16a>
　　上聖之資固其基業以英¶雄之聲譽繼蹤先祖¶
　潤春雲於品物緩秋官於黎庶¶
　　春雲以喻聖澤也文選褚淵碑文曰春雲¶等潤品
　　物萬物也易乾卦曰雲行雨施品<md:KR2m0054_SBCK_001-16b>¶物流形緩寛也
　　周易中孚卦曰君子以議¶獄緩死秋官掌刑之官
　　也周禮秋官大司¶㓂曰乃立秋官而掌邦禁黎庶
　　百姓也文¶選西都賦曰膏澤洽于黎庶言霑聖澤
　　於¶萬物寛刑官於百姓
<pb:KR2m0054_WYG_001-16b>
　今之典憲前聖規模章程靡失鴻纎備舉¶
　　文選奏彈曰肅明典憲漢書曰規模宏逺¶漢髙祖
　　命張蒼定章程詩傳曰大曰鴻小¶曰鴈鴻訓為大
　　纎者細㣲也謂律内大小<md:KR2m0054_SBCK_001-17a>¶之刑無不備舉¶
　而刑憲之司執行殊異大理當其死坐刑部¶處以流
　刑一州斷以徒年一縣將為杖罰不¶有解釋觸塗睽
　誤皇帝彞憲在懷納隍興軫¶
　　唐官有省部寺監刑部大理寺俱掌刑縣¶統於州
<pb:KR2m0054_WYG_001-17a>
　　流罪自五百里至三千里徒罪自¶一年一年半至
　　三年杖自一百至六十徒¶罪斷於州杖罪斷於縣
　　謂律雖有定而掌¶法之吏各有所司故所行或異
　　若律文不<md:KR2m0054_SBCK_001-17b>¶以䟽解釋明白則所觸之塗必有乖睽
　　差¶誤也彞常憲法也隍城之溝也文選人若¶不得
　　其所若己納之於隍軫念也¶
　徳禮為政教之本刑罰為政教之用猶昏曉¶陽秋相
　須而成者也
<pb:KR2m0054_WYG_001-17b>
　　論語道之以徳齊之以禮徳禮猶曉與陽¶刑罰猶
　　昏與秋言徳禮與刑罰猶昏曉相¶須而成一晝夜
　　春陽與秋隂相須而成一¶嵗也<md:KR2m0054_SBCK_001-18a>¶　是以降綸言於台鉉揮折簡於髦彦¶
　　禮記緇衣篇曰王言如絲其出如綸王言¶如綸其
　　出如綍以喻君之詔也春秋漢含¶孳曰三公在天
　　法三台也易鼎卦曰鼎黄¶耳金鉉鄭𤣥曰金鉉諭
　　明道能舉君之官¶職也以喻台相文選石闕銘曰
<pb:KR2m0054_WYG_001-18a>
　　折簡而禽¶廬九張銑註曰折簡謂䇿書詩曰髦士
　　攸¶宜爾雅曰美士為彦言天子降詔詞於台¶相揮
　　折簡在於髦彦之士也<md:KR2m0054_SBCK_001-18b>¶　爰造律䟽大明典式逺則皇王妙㫖近則蕭¶賈遺文¶
　　詩我將篇曰儀式刑文王之典日靖四方¶蕭賈遺
　　文謂漢蕭何晉賈充等所制篇章¶也¶
　沿波討源自枝窮葉¶
　　文選陸士衡文賦曰或因枝以振葉或沿¶波而討
<pb:KR2m0054_WYG_001-18b>
　　源言律䟽無不盡義¶
　甄表寛大裁成簡乆<md:KR2m0054_SBCK_001-19a>¶　　甄明也表顯也裁制也書大禹謨曰臨下¶以簡御
　　衆以寛言明顯寛大之恩制成簡¶乆之法¶
　譬權衡之知輕重若規矩之得方圓¶
　　荀子禮論篇曰禮之於正國也猶權衡之¶於輕重
　　也繩墨之於曲直也規矩之於方¶圓也故權衡誠
　　懸則不可欺以輕重繩墨¶誠陳則不可欺以曲直
<pb:KR2m0054_WYG_001-19a>
　　規矩誠設則不可¶欺以方圓君子審禮不可欺以
　　詐偽<md:KR2m0054_SBCK_001-19b>¶　邁彼三章同符畫一者矣¶
　　史記髙祖入闗與父老約法三章殺人者¶死傷人
　　及盗抵罪前漢蕭何為相死曹參¶代之百姓歌曰
　　蕭何為法講若畫一曹參¶代之守而勿失載其清
　　浄人以寧壹¶
　　五刑
<pb:KR2m0054_WYG_001-19b>
笞刑五　杖刑五　徒刑五　流刑三　死刑二
　　笞刑五¶
笞一十<(贖銅/一斤)　笞二十(贖銅/二斤)<　笞三十(贖銅/三斤)<　¶笞四十
(贖銅/四斤)<　笞五十(贖銅/五斤)¶<
　䟽義曰笞者擊也又訓為恥言人有小愆法<md:KR2m0054_SBCK_001-20a>¶須懲誡
　故加捶撻以恥之漢時笞則用竹今¶時則用楚故書
　云扑作教刑即其義也漢文¶帝十三年太倉令淳于
　意女緹縈上書願沒¶入為官婢以贖父刑帝悲其意
<pb:KR2m0054_WYG_001-20a>
　遂改肉刑當¶黥髠者鉗為城奴令舂當劓者笞三百
　此即¶笞杖之目未有區分笞擊之刑刑之薄者也¶隨
　時沿革輕重不同俱期無刑義唯必措孝¶經援神契
　云聖人制五刑以法五行禮云刑¶者侀也成也一成
　而不可變故君子盡心焉<md:KR2m0054_SBCK_001-20b>¶孝經鉤命决云刑者侀也
　質罪示終然殺人¶者死傷人者刑百王之所同其所
　由来尚矣¶從笞十至五十其數有五故曰笞刑五徒
　杖¶之數亦準此
<pb:KR2m0054_WYG_001-20b>
　　杖刑五¶
杖六十(贖銅/六斤)<　杖七十(贖銅/七斤)<　杖八十(贖銅/八斤)<　¶杖九十
(贖銅/九斤)<　杖一百(贖銅/十斤)¶<
　䟽義曰説文云杖者持也而可以擊人者歟¶家語云
　舜之事父小杖則受大杖則走國語<md:KR2m0054_SBCK_001-21a>¶云薄刑用鞭扑
　書云鞭作官刑猶今之杖刑¶者也又蚩尤作五虐之
　刑亦用鞭扑原其濫¶觴所從来逺矣漢景帝以笞者
　已死而笞未¶畢改三百曰二百二百曰一百奕代㳂
<pb:KR2m0054_WYG_001-21a>
　流曽¶㣲増損爰洎隋室以杖易鞭今律云累決笞¶杖
　者不得過二百蓋循漢制也¶
　　徒刑五¶
一年<(贖銅二/十斤)　一年半<(贖銅三/十斤)　二年<(贖銅四/¶十斤)　二年
半<(贖銅五/十斤)　三年<(贖銅六/<md:KR2m0054_SBCK_001-21b>¶十斤)
　䟽義曰徒者奴也蓋奴辱之周禮云其奴男¶子入于
　罪𨽻又任之以事寘以圜土而收教¶之上罪三年而
　捨中罪二年而捨下罪一年¶而捨此並徒刑也蓋始
<pb:KR2m0054_WYG_001-21b>
　於周¶
　　流刑三¶
二千里<(贖銅八/十斤)　二千五百里<(贖銅九/十斤)　三千里(贖銅/一百)
(斤/)¶<
　䟽義曰書云流宥五刑謂不忍刑殺宥之于¶逺也又
　曰五流有宅五宅三居大罪投之四¶裔或流之于海
　外次九州之外次中國之外<md:KR2m0054_SBCK_001-22a>¶蓋始於唐虞今之三流
　即其義也
<pb:KR2m0054_WYG_001-22a>
　　死刑二¶(問答/一)
絞斬(贖銅一百/二十斤)¶<
　䟽義曰古先哲王則天垂法輔政助化禁暴¶防姦本
　欲生之義期止殺絞斬之坐刑之極¶也死者魂氣歸
　於天形魄歸於地與萬化㝠¶然故鄭註禮云死者澌
　也消盡為澌春秋元¶命包云黄帝斬蚩尤於涿鹿之
　野禮云公族¶有死罪罄之于甸人故知斬自軒轅絞
　興周<md:KR2m0054_SBCK_001-22b>¶代二者法隂數也隂主殺罰因而則之即古¶大
<pb:KR2m0054_WYG_001-22b>
　辟之刑是也¶
　問曰笞以上死以下皆有贖法未知贖刑起¶自何代¶
　答曰書云金作贖刑註云誤而入罪出金以¶贖之甫
　侯訓夏贖刑云墨辟疑赦其罰百鍰¶劓辟疑赦其罰
　唯倍剕辟疑赦其罰倍差宫¶辟疑赦其罰六百鍰大
　辟疑赦其罰千鍰註¶云六兩曰鍰鍰黄鐵也晉律應
　八議以上皆<md:KR2m0054_SBCK_001-23a>¶留官收贖勿髠鉗笞也今古贖刑輕重
　異制¶品目區别備有章程不假臚陳無煩縷説
<pb:KR2m0054_WYG_001-23a>
　　十惡¶(問答/二)
　䟽義曰五刑之中十惡尤切虧損名教毁裂¶冠冕特
　標篇首以為明誡其數甚惡者事類¶有十故稱十惡
　然漢制九章雖並湮沒其不¶道不敬之目見存原夫
　厥初蓋起諸漢案梁¶陳已往略有其條周齊雖具十
　條之名而無¶十惡之目開皇創制始備此科酌於舊
　章數<md:KR2m0054_SBCK_001-23b>¶存於十大業有造復更刋除十條之内唯存¶其
　八自武徳以来仍遵開皇無所損益
<pb:KR2m0054_WYG_001-23b>
一曰謀反<(謂謀危/¶社稷)
　䟽義曰案公羊傳云君親無將將則必誅謂¶將有逆
　心而害於君父者則必誅之左傳云¶天反時為災人
　反徳為亂然王者居宸極之¶至尊奉上天之大寳命
　同二儀之覆載作兆庶¶之父母為子為臣惟忠惟孝
　乃敢包藏凶慝¶將起逆心規反天常悖逆人理故曰
　謀反<md:KR2m0054_SBCK_001-24a>¶　註謂謀危社稷
<pb:KR2m0054_WYG_001-24a>
　䟽義曰社為五土之神稷為田正也所以神¶地道主
　司嗇君為神主食乃人天主泰即神¶安神寜即時稔
　臣下將圖逆節而有無君之¶心君位若危神將安恃
　不敢指斥尊號故託¶云社稷周禮云左祖右社人君
　所尊也¶
二曰謀大逆<(謂謀毁宗廟/山陵及宫闕)¶
　䟽義曰此條之人干紀犯順違道悖徳逆莫大焉故
　曰大逆
<pb:KR2m0054_WYG_001-24b>
　註謂謀毁宗廟山陵及宫闕
　䟽義曰有人獲罪於天不知紀極潛思釋憾¶將圖不
　逞遂起惡心謀毁宗廟山陵及宫闕¶宗者尊也廟者
　貌也刻木為主敬象尊容置¶之宫室以時祭享故曰
　宗廟山陵者古先帝¶王因山而葬黄帝葬橋山即其
　事也或云帝¶王之葬如山如陵故曰山陵宫者天有
　紫㣲¶宫人君則之所居之處故曰宫其闕者爾雅¶釋
　宫云觀謂之闕郭璞云宫門雙闕也周禮<md:KR2m0054_SBCK_001-25a>¶秋官正月
<pb:KR2m0054_WYG_001-25a>
　之吉懸刑象之法於象魏使人¶觀之故謂之觀¶
三曰謀叛¶(謂謀背/國從偽)¶
　䟽義曰人有謀背本朝將投蕃國或欲翻城¶從偽或
　欲以地外奔即如吕牟夷以牟婁来¶奔公山費叛之
　¶類
四曰惡逆<¶(謂毆及謀殺祖父母父母殺伯叔父母姑/¶兄姊外祖父母夫夫之祖父母父母者)¶
　䟽義曰父母之恩昊天罔極嗣續妣祖承奉不輕梟
　鏡其心愛敬同盡五服至親自相屠戮窮惡盡逆絶
<pb:KR2m0054_WYG_001-25b>
　棄人理故曰惡逆
　註謂毆及謀殺祖父母父母殺伯叔父母姑兄姊外
　祖父母夫夫之祖父母父母者
　䟽義曰毆謂毆擊謀謂謀計自伯叔以下即¶據殺訖
　若謀而未殺自當不睦之條惡逆者¶常赦不免决不
　待時不睦者會赦合原唯止¶除名而已以此為别故
　立制不同其夫之祖¶父母者夫之曾髙祖亦同案䘮
　服制為夫曽<md:KR2m0054_SBCK_001-26a>¶髙服緦麻若夫承重其妻於曽髙祖亦
<pb:KR2m0054_WYG_001-26a>
　如夫¶之父母服期故知稱夫之祖父母曽髙亦同¶也¶
　問曰外祖父母及夫據禮有等數不同具為¶分析¶
　答曰外祖父母但生母身有服無服並是外¶祖父母
　所以如此者律云不以尊壓及出降¶故也若不生母
　身者有服同外祖父母無服¶同凢人依禮嫡子為父
　後及不為父後者並<md:KR2m0054_SBCK_001-26b>¶不為出母之黨服即為繼母之
　黨服此兩黨¶俱是外祖父母若親母死於室為親母
　之黨¶服不為繼母之黨服此繼母之黨無服即同¶凢
<pb:KR2m0054_WYG_001-26b>
　人又妾子為父後及不為父後者嫡母存¶為其黨服
　嫡母亡不為其黨服禮云所從亡¶者則已此既從嫡
　母而服故嫡母亡其黨則¶已夫則依禮有三月廟見
　有未廟見或就婚¶等三種之夫並同夫法其有克吉
　日反定婚¶夫等唯不得違約改嫁自餘相犯並同凢
　人<md:KR2m0054_SBCK_001-27a>¶五曰不道(謂殺一家非死罪三人及/支解人造畜蠱毒厭魅)¶<
　䟽義曰安忍殘賊背違正道故曰不道
<pb:KR2m0054_WYG_001-27a>
　註謂殺一家非死罪三人及支解人¶
　䟽義曰謂一家之中三人被殺俱無死罪者¶若三人
　之内有一人合死及於數家各殺二¶人唯合死刑不
　入十惡或殺一家三人本條¶罪不至死亦不入十惡
　支解人者謂殺人而¶支解亦據本罪合死者¶
　註造畜蠱毒厭魅<md:KR2m0054_SBCK_001-27b>¶　䟽義曰謂造合成蠱雖非造合乃傳畜堪以¶害人者
　皆是即未成者不入十惡厭魅者其¶事多端不可具
<pb:KR2m0054_WYG_001-27b>
　述皆謂邪俗隂行不軌欲令¶前人疾苦及死者¶
六曰大不敬(謂盗大祀神御之物乘輿服御物盗及偽/造御寳合和御藥誤不如¶<<本方及封題誤)
(若造御膳誤犯食禁御幸舟船¶誤不牢固指斥/乘輿情理切害及對捍制使而無人臣之禮)¶<
　䟽義曰禮者敬之本敬者禮之輿故禮運云¶禮者君
　之柄所以别嫌明㣲考制度别仁義<md:KR2m0054_SBCK_001-28a>¶責其所犯既大
　皆無肅敬之心故曰大不敬¶
　註謂盗大祀神御之物乘輿服御物¶
　䟽義曰大祀者依祠令昊天上帝五方上帝皇¶地祗
<pb:KR2m0054_WYG_001-28a>
　神州宗廟等為大祀職制律又云凢言¶祀者祭享同
　若大祭大享並同大祀神御之¶物者謂神祗所御之
　物本條註云謂供神御¶者帷帳几杖亦同造成未供
　而盗亦是酒醴¶饌具及籩豆簠簋之屬在神前而盗
　者亦入¶大不敬不在神所盗者非也乘輿服御物者<md:KR2m0054_SBCK_001-28b>¶　謂主上服御之物人主以天下為家乘輿巡¶幸不敢
　指斥尊號故託乘輿以言之本條註¶云服通衾茵之
　屬真副等皆須監當之官部¶分擬進乃為御物
<pb:KR2m0054_WYG_001-28b>
　註盗及偽造御寳¶
　䟽義曰説文云璽者印也古者尊卑共之左¶傳云襄
　公自楚還及方城季武子取卞使公¶冶問璽書追而
　予之是其義也秦漢以來天¶子曰璽諸侯曰印開元
　嵗中改璽曰寳本條<md:KR2m0054_SBCK_001-29a>¶云偽造皇帝八寳此言御寳者
　為攝三后寳¶並入十惡故也¶
　註合和御藥誤不如本方及封題誤¶
　䟽義曰合和御藥雖慿正方中間錯謬誤違¶本法封
<pb:KR2m0054_WYG_001-29a>
　題誤者謂依方合訖封題有誤若以¶丸為散應冷言
　熱之類¶
　註若造御膳誤犯食禁¶
　䟽義曰周禮食醫掌王之八珍所司特宜敬¶愼營造
　御膳須憑食經誤不依經即是不敬<md:KR2m0054_SBCK_001-29b>¶　註御幸舟船誤不牢固¶
　䟽義曰帝王所之莫不慶幸舟船既擬供御¶故曰御
　幸舟船工匠造船備盡心力誤不牢¶固即入此條但
<pb:KR2m0054_WYG_001-29b>
　御幸舟船以上三事皆為因¶誤得罪設未進御亦同
　十惡如其故為即從¶謀反科罪其監當官司準法減
　科不入不敬¶
　註指斥乘輿情理切害¶
　䟽義曰此謂情有觖望發言謗毁指斥乘輿¶情理切
　害者若使無心怨天唯欲誣搆人罪<md:KR2m0054_SBCK_001-30a>¶自依反坐之法
　不入十惡之條舊律云言理¶切害今改為情理切害
　者蓋欲原其本情廣¶恩愼罰故也
<pb:KR2m0054_WYG_001-30a>
　註及對捍制使而無人臣之禮¶
　䟽義曰奉制出使宣布四方有人對捍不敬¶制命而
　無人臣之禮者制使者謂奉𠡠定名¶及令所司差遣
　者是也¶
七曰不孝(謂告言詛詈祖父母父母及祖父母父母在/别籍異財若供養有闕居父¶<<母䘮身自嫁娶)
(若作樂釋服從吉聞祖父<md:KR2m0054_SBCK_001-30b>¶母父母/䘮匿不舉哀詐稱祖父母父母死)
　䟽義曰善事父母曰孝既有違犯是名不孝¶
　註謂告言詛詈祖父母父母
<pb:KR2m0054_WYG_001-30b>
　䟽義曰本條直云告祖父母父母此註兼云¶告言者
　文雖不同其義一也詛猶呪也詈猶¶罵也依本條詛
　欲令死及疾苦者皆以謀殺¶論自當惡逆唯詛求愛
　媚始入此條¶
　問曰依賊盗律子孫於祖父母父母求愛媚¶而厭呪
　者流二千里然厭魅呪詛罪無輕重¶今詛為不孝未
　知厭入何條<md:KR2m0054_SBCK_001-31a>¶　答曰厭呪雖復同文理乃詛輕厭重但厭魅¶凢人則
<pb:KR2m0054_WYG_001-31a>
　入不道若呪詛者不入十惡名例云¶其應入罪者則
　舉輕以明重然呪詛是輕尚¶入不孝明知厭魅是重
　理入此條¶
　註及祖父母父母在别籍異財¶
　䟽義曰祖父母父母在子孫就養無方出告¶反面無
　自專之道而有異財别籍情無至孝¶之心名義以之
　俱淪情節於茲並棄稽之典¶禮罪惡難容二事既不
　相須違者並當十惡<md:KR2m0054_SBCK_001-31b>¶
<pb:KR2m0054_WYG_001-31b>
　註若供養有闕¶
　䟽義曰禮云孝子之養其親也樂其心不違其¶志以
　其飲食而忠養之其有堪供而闕者祖¶父母父母告
　乃坐¶
　註居父母䘮身自嫁娶若作樂釋服從吉¶
　䟽義曰居父母䘮身自嫁娶皆謂首從得罪¶者若其
　獨坐主婚男女即非不孝所以稱身¶自嫁娶以明主
　婚不同十惡故也其男夫居¶䘮娶妾合免所居之一
<pb:KR2m0054_WYG_001-32a>
　官女子居䘮為妾得<md:KR2m0054_SBCK_001-32a>¶減妻罪三等並不入不孝若作
　樂者自作遣¶人等樂謂擊鐘鼓奏絲竹<匏磬塤箎歌
　舞散樂¶之類釋服從吉謂䘮制未終而在二十七月¶
　之内釋去衰裳而著吉服者¶
　註聞祖父母父母䘮匿不舉哀及詐稱祖父¶母父母
　死¶
　䟽義曰依禮聞親䘮以哭答使者盡哀而問¶故父母
　之䘮創巨尤切聞即崩殞擗踊號天¶今乃匿不舉哀
<pb:KR2m0054_WYG_001-32b>
　或揀擇時日者並是其詐稱<md:KR2m0054_SBCK_001-32b>¶祖父母父母死謂祖父
　母父母見在而詐稱¶死者若先死其詐稱始死者非¶
八曰不睦(謂謀殺及賣緦麻以上親毆告/夫及大功以上尊長小功尊屬)¶<
　䟽義曰禮云講信修睦孝經云民用和睦睦¶者親也
　此條之内皆是親族相犯為九族不¶相叶睦故曰不
　睦¶
　註謂謀殺及賣緦麻以上親¶
　䟽義曰但有謀殺及賣緦麻以上親無問尊¶卑長幼
<pb:KR2m0054_WYG_001-33a>
　總入此條若謀殺期親尊長等殺訖<md:KR2m0054_SBCK_001-33a>¶即入惡逆今直
　言謀殺不言故鬬若故鬬殺¶訖亦入不睦舉謀殺未
　傷是輕明故鬬已殺¶是重輕重相明理同十惡賣緦
　麻以上親者¶無問强和俱入不睦賣未售者非¶
　註毆告夫及大功以上尊長小功尊屬¶
　䟽義曰依禮夫者婦之天又云妻者齊也恐¶不同尊
　長故别言夫號大功尊長者依禮男¶子無大功尊唯
　婦人於夫之祖父母及夫之¶伯叔父母是大功尊大
<pb:KR2m0054_WYG_001-33b>
　功長者謂從父兄姊<md:KR2m0054_SBCK_001-33b>¶是也以上者伯叔父母姑兄姊
　之類小功尊¶屬者謂從祖父母姑從祖伯叔父母姑
　外祖¶父母舅姨之類¶
九曰不義<(謂殺本屬府主刺史縣令見受業師¶吏卒殺/本部五品以上官長及聞夫䘮匿不舉哀若)
(作樂釋服從/吉及改嫁)¶<
　䟽義曰禮之所尊尊其義也此條元非血屬¶本止以
　義相從背義乖仁故曰不義¶
　註謂殺本屬府主刺史縣令見受業師
<pb:KR2m0054_WYG_001-34a>
　䟽義曰府主者依令職事官五品以上帶勲<md:KR2m0054_SBCK_001-34a>¶官三品
　以上得親事帳内於所事之主名為¶府主國官邑官
　於其所屬之主亦與府主同¶其都督刺史皆據制書
　出日六品以下皆據¶見訖始是見受業師謂服膺儒
　業而非私學¶者若殺訖入不義謀而未殺自從雜犯¶
　註吏卒殺本部五品以上官長¶
　䟽義曰吏謂流外官以下卒謂庶士衛士之¶類此等
　色人類例不少有殺本部五品以上¶官長並入不義
<pb:KR2m0054_WYG_001-34b>
　官長者依令諸司尚書同官長<md:KR2m0054_SBCK_001-34b>¶之例¶
　註及聞夫䘮匿不舉哀若作樂釋服從吉及¶改嫁¶
　䟽義曰夫者妻之天也移父之服而服為夫¶斬衰恩
　義既崇聞䘮即須號慟而有匿哀不¶舉居䘮作樂釋
　服從吉改嫁忘憂皆是背禮¶違義故俱為十惡其改
　嫁為妾者非¶
十曰内亂(謂姦小功以上親/父祖妾及與和者)¶<
　䟽義曰左傳云女有家男有室無相瀆易此<md:KR2m0054_SBCK_001-35a>¶則亂若
<pb:KR2m0054_WYG_001-35a>
　有禽獸其行朋淫於家紊亂禮經故¶曰内亂¶
　註謂姦小功以上親¶
　䟽義曰姦小功以上親者謂據禮男子為婦¶人著小
　功服而姦者若婦人為男夫雖有小¶功之服男子為
　報服緦麻者非謂外孫女於¶外祖父及外甥於舅之
　類¶
　註父祖妾及與和者¶
　䟽義曰父祖妾者有子無子並同媵亦是及<md:KR2m0054_SBCK_001-35b>¶與和謂
<pb:KR2m0054_WYG_001-35b>
　婦人共男子和姦者並入内亂若被¶强姦後遂和可
　者亦是¶
　　八議¶
　䟽義曰周禮云八辟麗邦法今之八議周之¶八辟也
　禮云刑不上大夫犯法則在八議輕¶重不在刑書也
　其應議之人或分派天潢或¶宿侍旒扆或多才多藝
　或立事立功簡在帝¶心勲書王府若犯死罪議定奏
　裁皆須取决宸¶衷曹司不敢與奪此謂重親賢敦故
<pb:KR2m0054_WYG_001-36a>
　舊尊賔<md:KR2m0054_SBCK_001-36a>¶貴尚功能也以此八議之人犯死罪皆先奏¶
　請議其所犯故曰八議¶
一曰議親<(謂皇帝袒免以上親及太皇太后皇/¶太后緦麻以上親皇后小功以上親)
　䟽義曰義取内睦九族外叶萬邦布雨露之¶恩篤親
　親之理故曰議親袒免者據禮有五¶髙祖兄弟曽祖
　從父兄弟祖再從兄弟父三¶從兄弟身之四從兄弟
　是也¶
　註及太皇太后皇太后緦麻以上親
<pb:KR2m0054_WYG_001-36b>
　䟽義曰太皇太后者皇帝祖母也皇太后者<md:KR2m0054_SBCK_001-36b>¶皇帝母
　也加太者太之言大也易稱太極蓋¶取尊大之義稱
　皇者因子以明母也其二后¶䕃及緦麻以上親緦麻
　之親有四曽祖兄弟¶祖從父兄弟父再從兄弟身之
　三從兄弟是¶也¶
　註皇后小功以上親¶
　䟽義曰皇后䕃小功以上親者降姑之義小¶功之親
　有三祖之兄弟父之從父兄弟身之¶再從兄弟是也
<pb:KR2m0054_WYG_001-37a>
　此數之外據禮内外諸親有<md:KR2m0054_SBCK_001-37a>¶服同者並準此¶
二曰議故<(謂故/¶舊)
　䟽義曰謂宿得侍見特蒙接遇歴乆者¶
三曰議賢<(謂有大/¶徳行)
　䟽義曰謂賢人君子言行可為法則者¶
四曰議能<(謂有大/¶才業)
　䟽義曰謂能整軍旅莅政事鹽梅帝道師範¶人倫者¶
五曰議功<(謂有大/<md:KR2m0054_SBCK_001-37b>¶勲功)
<pb:KR2m0054_WYG_001-37b>
　䟽義曰謂能斬將搴旗摧鋒萬里或率衆歸¶化寧濟
　一時匡救艱難銘功太常者¶
六曰議貴<(謂職事官三品以上散官/¶二品以上及爵一品者)
　䟽義曰依令有執掌者為職事官無職掌者¶為散官
　爵謂國公以上¶
七曰議勤<(謂有大/¶勤勞)
　䟽義曰謂大將吏恪居官次夙夜在公若逺¶使絶域
　經涉險難者
<pb:KR2m0054_WYG_001-38a>
八曰議賔<(謂承先代之/<md:KR2m0054_SBCK_001-38a>¶後為國賔者)
　䟽義曰書云虞賔在位羣后徳讓詩曰有客¶有客亦
　白其馬禮云天子存二代之後猶尊¶賢也昔武王克
　商封夏后氏之後於把封殷¶氏之後於宋若今周後
　介公隋後酅公並為¶國賓也<md:KR2m0054_SBCK_001-38b>¶　
　
　
<pb:KR2m0054_WYG_001-38b>
　
　
　
　
　
　
　
　唐律䟽義卷一<md:KR2m0054_SBCK_001-39a>¶<md:KR2m0054_SBCK_002-1a>¶
<pb:KR2m0054_WYG_002-1a>
欽定四庫全書
　唐律䟽義卷二
　　　　　<　　　　　唐　長孫無忌等　撰
　名例¶二
　　八議者(此名/議章)
