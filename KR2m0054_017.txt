# -*- mode: mandoku-view; -*-
#+TITLE: 故唐律疏議
#+DATE: 2015-09-12 00:41:38.143925
#+PROPERTY: ID KR2m0054
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB10n0702-017故唐律疏議-卷第十七.
<pb:KR2m0054_SBCK_017-1a>¶
故唐律䟽議卷第十七(凡一十三條<折 t="33"/>賊盗)¶
　䟽議曰賊盜律者魏文侯時李悝首制法經¶
　有盜法賊法以為法之篇目自秦漢逮至後¶
　魏皆名賊律盜律北齊合為賊盜律後周為¶
　刼盜律復有賊叛律隋開皇合為賊盜律至¶
　今不改前禁擅發兵馬此湏防止賊盜故次¶
　擅興之下¶
諸謀反及大逆者皆斬父子年十六以上皆絞¶
十五以下及母女妻妾(亦同<折 t="33"/>子妻妾)祖孫兄弟姊妹¶
<pb:KR2m0054_SBCK_017-1b>¶
若部曲資財田宅並没官男夫年八十及篤疾¶
婦人年六十及廢疾者並免(緣坐者準此<折 t="33"/>餘條婦人應)伯叔¶
父兄弟之子皆流三千里不限籍之同異¶
　䟽議曰人君者與天地合徳與日月齊明上¶
　祗寳命下臨率土而有狡竪凶徒謀危社稷¶
　始興狂計其事未行將而必誅即同真反名¶
　例稱謀者二人以上若事已彰明雖一人同¶
　二人之法大逆者謂謀毁宗廟山陵及宫闕¶
　反逆止據始謀大逆者謂其行訖故謀反及¶
<pb:KR2m0054_SBCK_017-2a>¶
　大逆者皆斬父子年十六以上皆絞言皆者¶
　罪無首從十五以下及母女妻妾注云子妻¶
　妾亦同祖孫兄弟姊妺若部曲資財田宅並¶
　没官部曲不同資財故特言之部曲妻及客¶
　女並與部曲奴婢同資財故不别言男夫年¶
　八十及篤疾婦人年六十及廢疾並免緣坐¶
　注云餘條婦人應縁坐者準此謂謀叛已上¶
　道及殺一家非死罪三人并告賊消息此等¶
　之罪縁坐各及婦人其年六十及廢疾亦免¶
<pb:KR2m0054_SBCK_017-2b>¶
　故云婦人應縁坐者凖此伯叔父兄弟之子¶
　皆流三千里不限籍之同異雖與反逆人别¶
　籍得罪皆同若出繼同堂謂伯叔父及兄弟¶
　之子己之子内有出繼同宗者同堂謂伯叔¶
　父之子今俗呼為親堂兄弟者以外即不合¶
　縁坐¶
即雖謀反詞理不能動衆威力不足率人者亦¶
皆斬(假託靈異妄稱兵馬虚説反由傳惑衆人<折 t="33"/>謂結謀真實而不能為害者若自述休徵)¶
(者自從祅法<折 t="33"/>而無真狀可驗)父子母女妻妾並流三千里資¶
<pb:KR2m0054_SBCK_017-3a>¶
財不在没限其謀大逆者絞¶
　䟽議曰即雖謀反者謂雖構亂常之詞不足¶
　動衆人之意雖騁凶威若力不能驅率得人¶
　雖有反謀無能為害者亦皆斬父子母女妻¶
　妾並流三千里資財不在没限故云謂結謀¶
　真實而不能為害者若自述休徵言身有善¶
　應或假託靈異妄稱兵馬或虚論反狀妄説¶
　反由如此傳惑衆人而無真狀可驗者自從¶
　祅法謂一身合絞妻子不合縁坐謀大逆者¶
<pb:KR2m0054_SBCK_017-3b>¶
　絞上文大逆即據逆事已行此為謀而未行¶
　唯得絞罪律不稱皆自依首從之法¶
　問曰反逆人應縁坐其妻妾據本法雖㑹赦¶
　猶離之正之其繼飬子孫依本法雖㑹赦合¶
　正之凖離之正之即不在緣坐之限反逆事¶
　彰之後始訴離之正之如此之類並合放免¶
　以否¶
　荅曰刑法慎於開塞一律不可兩科執憲履¶
　繩務從折中違法之輩已汨朝章雖經大恩¶
<pb:KR2m0054_SBCK_017-4a>¶
　法湏離正離正之色即是凡人離正不可爲¶
　親湏從本宗緣坐¶
諸緣坐非同居者資財田宅不在没限雖同居¶
非緣坐及緣坐人子孫應免流者各準分法留¶
還(準一子分法<折 t="33"/>老疾得免者各)¶
　䟽議曰縁坐非同居者謂謀反大逆人親伯¶
　叔兄弟已分訖田宅資財不在没限雖見同¶
　居準律非緣坐謂非期以上親及子孫其祖¶
　母及伯叔母姑兄弟妻各謂無夫者律文不¶
<pb:KR2m0054_SBCK_017-4b>¶
　載並非縁坐其縁坐人子孫謂伯叔子及兄¶
　弟孫據律亦不縁坐各準分法留還謂未經¶
　分異犯罪之後並凖户令分法及孫婦雖非¶
　緣坐夫没即合歸宗凖法不入分限注云老¶
　疾得免者男夫年八十及篤疾婦人年六十¶
　及廢疾各凖户内應分人多少人别得凖一¶
　子分法留還¶
　問曰老疾得免者各凖一子分法假有一人¶
　年八十有三男十孫或一孫反逆或一男見¶
<pb:KR2m0054_SBCK_017-5a>¶
　在或三男俱死唯有十孫老者若為留分¶
　荅曰男但一人見在依令作三男分法𣷹老¶
　者一人即為四分若三男死盡依令諸子均¶
　分老人共十孫為十一分留一分與老者是¶
　為各準一子分法¶
若女許嫁已定歸其夫出飬入道及娉妻未成¶
者不追坐(所飬坐<折 t="33"/>出飬者從)道士及婦人若部曲奴婢¶
犯反逆者止坐其身¶
　䟽議曰女許嫁已定謂有許㛰之書及私約¶
<pb:KR2m0054_SBCK_017-5b>¶
　或已納娉財雖未成皆歸其夫出飬謂男女¶
　為人所飬入道謂為道士女冠若僧尼娉妻¶
　未成者雖克吉日男女未相見並不追坐出¶
　養者從所養家縁坐不渉本生道士及婦人¶
　稱道士僧尼亦同婦人不限在室及出嫁入¶
　道若部曲奴婢者奴婢不限官私犯反逆者¶
　止坐其身自道士以下若犯謀反大逆並無¶
　縁坐故云止坐其身¶
　問曰雜户及太常音聲人犯反逆有縁坐否¶
<pb:KR2m0054_SBCK_017-6a>¶
　荅曰雜戸及太常音聲人各附縣貫受田進¶
　丁老免與百姓同其有反逆及應縁坐亦與¶
　百姓無别若工樂官戸不附州縣貫者與部¶
　曲例同止坐其身更無縁坐¶
諸口陳欲反之言心無真實之計而無狀可尋¶
者流二千里¶
　䟽議曰有人實無謀危之計口出欲反之言¶
　勘無實狀可尋妄爲狂悖之語者流二千里¶
　若有口陳欲逆叛之言勘無真實之狀律令¶
<pb:KR2m0054_SBCK_017-6b>¶
　旣無條制各從不應為重¶
諸謀叛者絞已上道者皆斬(&KR0013;驅率者非餘條<折 t="33"/>謂協同謀計乃坐)¶
(者凖此<折 t="33"/>被驅率)¶
　䟽議曰謀叛者謂欲背國投偽始謀未行事¶
　發者首處絞從者流已上道者不限首從皆¶
　斬注云謂恊同謀計乃坐恊者和也謂本情¶
　和同共作謀計此等各依謀叛之法&KR0013;驅率¶
　者非謂元本不共同情臨時而&KR0013;驅率者不¶
　坐餘條&KR0013;驅率者準此餘條謂謀反謀大逆¶
<pb:KR2m0054_SBCK_017-7a>¶
　或亡命山澤不從追喚既肆凶悖堪擅殺人¶
　并刼囚之類&KR0013;驅率之人不合得罪¶
妻子流二千里若率部衆百人以上父母妻子¶
流三千里所率雖不滿百人以故為害者以百¶
人以上論(擊虜掠者<折 t="33"/>害謂有所攻)¶
　䟽議曰叛者身得斬罪妻子仍流二千里若¶
　唯有妻及子年十五以下合贖婦人不可獨¶
　流湏依留住之法加杖居作若子年十六以¶
　上依式流配其母至配所免居作在室之女¶
<pb:KR2m0054_SBCK_017-7b>¶
　不在配限名例律縁坐者女不同故也若率¶
　部衆百人以上罪狀&KR0057;重故父母及妻子流¶
　三千里所率雖不滿百人以故為害者以百¶
　人以上論注云害謂有所攻擊虜掠者或攻¶
　擊城隍或虜掠百姓依百人以上論各身處¶
　斬父母妻子流三千里其攻擊城隍因即拒¶
　守自依反法¶
即亡命山澤不從追喚者以謀叛論其抗拒将¶
吏者以已上道論¶
<pb:KR2m0054_SBCK_017-8a>¶
　䟽議曰謂背誕之人亡命山澤不從追喚者¶
　以謀叛論首得絞刑從者流三千里抗拒將¶
　吏者謂有將吏追討仍相抗拒者以已上道¶
　論並身處斬妻子配流抗拒有害者父母妻¶
　子流三千里並准上文率部衆百人以上不¶
　湏有害若不滿百人要湏有害得罪乃與百¶
　人以上同¶
諸謀殺制使若本屬府主剌史縣令及吏卒謀¶
殺本部五品以上官長者流二千里(廨戸奴婢<折 t="33"/>工樂及公)¶
<pb:KR2m0054_SBCK_017-8b>¶
(餘條准此<折 t="33"/>與吏卒同)已傷者絞已殺者皆斬¶
　䟽議曰制使本屬府主國官邑官已從名例¶
　觧訖刺史都督縣令並據本部者吏卒謀殺¶
　都水使者或折衝府衛士謀殺本府折衝果¶
　毅如此之類並流二千里工樂謂不屬縣貫¶
　唯𨽻本司并公廨戸奴婢謀殺本司五品以¶
　上官長罪與吏卒同若司農官户奴婢謀殺¶
　司農卿者理與工樂謀殺太常卿少府監無¶
　别餘條謂工樂官户奴婢毆詈本部五品以¶
<pb:KR2m0054_SBCK_017-9a>¶
　上官長當條無罪名者並與吏卒同已傷者¶
　絞仍依首從法已殺者皆斬¶
諸謀殺期親尊長外祖父母夫夫之祖父母父¶
母者皆斬(妻妾雖不知情與同罪<折 t="33"/>犯姦而姦人殺其夫所姦)¶
　䟽議曰期親尊長外祖父母夫夫之祖父母¶
　父母並於名例解訖若妻妾同謀亦無首從¶
　注云犯姦而姦人殺其夫謂妻妾與人姦通¶
　而姦人殺其夫謀而已殺故&KR0720;殺者所姦妻¶
　妾雖不知情與殺者同罪謂所姦妻妾亦合¶
<pb:KR2m0054_SBCK_017-9b>¶
　絞¶
謀殺緦麻以上尊長者流二千里已傷者絞已¶
殺者皆斬¶
　䟽議曰謀殺緦麻以上尊長則大功以下皆¶
　是外姻有服尊長亦同俱流二千里已傷者¶
　首處絞從者流謀而殺訖者皆斬罪無首從¶
即尊長謀殺卑㓜者各依故殺罪减二等已傷¶
者减一等已殺者依故殺法¶
　䟽議曰謂上文尊長謀殺卑㓜當條無罪名¶
<pb:KR2m0054_SBCK_017-10a>¶
　者各依故殺罪減二等已傷者減一等假如¶
　有所規求謀殺期親卑㓜合徒三年已傷者¶
　流三千里已殺者依故殺法合絞之類言故¶
　殺法者謂罪依故殺法其首各依本謀論造¶
　意者雖不行仍爲首從者不行減行者一等¶
　假有伯叔数人謀殺猶子訖即首合流二千¶
　里從而加功合徒三年從者不加功徒二年¶
　半從者不行減行者一等徒二年之類略舉¶
　殺期親卑㓜餘者不復備文其應減者各依¶
<pb:KR2m0054_SBCK_017-10b>¶
　本罪上减¶
諸部曲奴婢謀殺主者皆斬謀殺主之期親及¶
外祖父母者絞巳傷者皆斬¶
　䟽議曰稱部曲奴婢者客女及部曲妻並同¶
　此謂謀而未行但同籍良口以上合有財分¶
　者並皆為主謀殺者皆斬罪無首從謀殺主¶
　之期親為别戸籍者及外祖父母者絞依首¶
　從科已傷者皆斬謂無首從其媵及妾在令¶
　不合分財並非奴婢之主¶
<pb:KR2m0054_SBCK_017-11a>¶
諸妻妾謀殺故夫之祖父母父母者流二千里¶
已傷者絞已殺者皆斬部曲奴婢謀殺舊主者¶
罪亦同(為良者餘條故夫舊主凖此<折 t="33"/>故夫謂夫亡改嫁舊主謂主放)¶
　䟽議曰妻妾謀殺故夫之祖父母父母者流¶
　二千里已傷者絞並據首從科之已殺者皆¶
　斬罪無首從謂一家之内妻妾寡者數人夫¶
　亡之後並已改嫁後共謀殺故夫之祖父母¶
　父母俱得斬刑若兼他人同謀他人依首從¶
　之法不入皆斬之限部曲奴婢謀殺舊主稱¶
<pb:KR2m0054_SBCK_017-11b>¶
　罪亦同者謂謀而未殺流二千里已傷者絞¶
　已殺者皆斬注云故夫謂夫亡改嫁舊主謂¶
　主放為良者妻妾若&KR0013;出及和離即同凡人¶
　不入故夫之限其舊主謂經放為良及自贖¶
　免賤者若轉賣及自理訴得脫即同凡人餘¶
　條故夫舊主準此謂毆詈告言之類當條無¶
　文者並準此¶
諸謀殺人者徒三年已傷者絞已殺者斬從而¶
加功者絞不加功者流三千里造意者雖不行¶
<pb:KR2m0054_SBCK_017-12a>¶
仍為首(者亦同<折 t="33"/>僱人殺)¶
　䟽議曰謀殺人者謂二人以上若事已彰露¶
　欲殺不虛雖獨一人亦同二人謀法徒三年¶
　已傷者絞已殺者斬從而加功者絞謂同謀¶
　共殺殺時加功雖不下手殺人當時共相擁¶
　迫由其遮遏逃竄無所既相因藉始得殺之¶
　如此經營皆是加功之類不限多少並合絞¶
　刑同謀從而不加功力者流三千里造意者¶
　謂元謀署殺其計已成身雖不行仍為首罪¶
<pb:KR2m0054_SBCK_017-12b>¶
　合斬餘加功者絞注云雇人殺者亦同謂造¶
　意為首受雇加功者為從¶
即從者不行减行者一等(行凖此<折 t="33"/>餘條不)¶
　䟽議曰謂謀殺人從者不行减行者一等合¶
　徒三年注云餘條不行準此餘條謂刼囚傷¶
　人及謀殺緦麻以上尊長已傷之類從者不¶
　行亦减一等其有發心謀殺即皆斬者同謀¶
　不行不在减例謂謀殺期親尊長同謀不行¶
　亦得斬罪¶
<pb:KR2m0054_SBCK_017-13a>¶
諸刼囚者流三千里傷人及刼死囚者絞殺人¶
者皆斬(不湏得囚<折 t="33"/>但刼即坐)¶
　䟽議曰犯罪之人身&KR0013;囚禁凶徒惡黨共來¶
　相刼奪者流三千里若因刼輕囚傷人及刼¶
　死囚而不傷人各得絞罪仍依首從科㫁因¶
　刼囚而有殺人者皆合處斬罪無首從注云¶
　但刼即坐不湏得囚謂以威若力強刼囚者¶
　即合此坐不湏要在得囚¶
若竊囚而亡與囚同罪(屬等<折 t="33"/>他人親)竊而未得减二¶
<pb:KR2m0054_SBCK_017-13b>¶
等以故殺傷人者從刼囚法¶
　䟽議曰謂私竊取囚因即迯逸與囚同罪者¶
　謂竊死囚還得死罪(還得流徒<折 t="33"/>竊流徒囚)之類假使得¶
　相容隱亦不許竊囚故注云他人親屬等竊¶
　而未得减二等謂竊計已行未離禁處者减¶
　所竊囚罪一等謂未得死囚者徒三年未得¶
　流囚徒二年半之類若因竊囚之故而殺傷¶
　人者即從刼囚之法科罪¶
　問曰父祖子孫見&KR0013;囚禁而欲刼取乃誤殺¶
<pb:KR2m0054_SBCK_017-14a>¶
　傷祖孫或竊囚過失殺傷他人各合何罪¶
　荅曰據律刼囚者流三千里傷人及刼死囚¶
　者絞殺人者皆斬據此律意本為殺傷傍人¶
　若有誤殺傷&KR0013;刼之囚止得刼囚之坐若其¶
　誤殺父祖論罪重於刼囚既是因誤而殺湏¶
　依過失之法其因竊囚過失殺傷他人者下¶
　條云因盜而過失殺傷他人者以闘殺傷論¶
　至死者加役流既竊囚之事類因盜之罪其¶
　有過失彼此不殊殺傷人者亦依闘殺傷人¶
<pb:KR2m0054_SBCK_017-14b>¶
　論應至死者從加役流坐其有誤殺傷本法¶
　輕於竊囚未得者即從重科¶
　又問竊囚而亡&KR0013;人追捕棄囚迯走後始拒¶
　格因而殺傷罪同刼囚以否¶
　荅曰下條竊盗發覺棄財迯走因相拒捍如¶
　此之類事有因緣者非强盗今者竊囚而亡¶
　棄囚迯走理與竊盗發覺棄財迯走義同止¶
　得拒捕而科不同刼囚之坐¶
諸有所規避而執持人為質者皆斬部司及隣¶
<pb:KR2m0054_SBCK_017-15a>¶
伍知見避質不格者徒二年(祖父母者聽身避<折 t="33"/>質期以上親及外)¶
(格<折 t="33"/>不)¶
　䟽議曰有人或欲規財或欲避罪執持人為¶
　質規財者求贖避罪者防格不限規避輕重¶
　持質者皆合斬坐部司謂持質人處村正以¶
　上并四隣伍保或知見皆湏捕格若避質不¶
　格者各徒二年注云質期以上親及外祖父¶
　母聽身避不格者謂賊執此等親為質唯聽¶
　一身不格不得率衆緫避其質者無期以上¶
<pb:KR2m0054_SBCK_017-15b>¶
　親及非外祖父母而避不格者各徒二年¶
諸殺一家非死罪三人(殺雖先後事應同斷或<折 t="33"/>同籍及期親為一家即)¶
(者皆是奴婢部曲非<折 t="33"/>應合同㫁而發有先後)及支解人者(支解者<折 t="33"/>謂殺人而)¶
皆斬妻子流二千里¶
　䟽議曰殺人之法事有多端但據前人身死¶
　不論所殺之状但殺一家非死罪良口三人¶
　即為不道若三人内一人先犯死罪而殺之¶
　者即非不道只依殺一人罪法注云同籍及¶
　期親為一家同籍不限親踈期親雖别籍亦¶
<pb:KR2m0054_SBCK_017-16a>¶
　是即殺一家三人雖有先後發時應合同斷¶
　或所殺之事應合同斷或發乃有先後者皆¶
　為一時殺法緫入不道殺一家三人内兼殺¶
　部曲奴婢者非及支解人者注云謂殺人而¶
　支解者或殺時即支解或先支解而後殺之¶
　皆同支解並入不道若殺訖絶時後更支解¶
　者非或故焚燒而殺或殺時即焚燒者文雖¶
　不載罪與支解義同皆合處斬罪無首從妻¶
　子流二千里¶
<pb:KR2m0054_SBCK_017-16b>¶
　問曰假有部曲若奴殺别人部曲奴婢一家¶
　三人或支解依例有犯各準良人合入十惡¶
　以否¶
　荅曰部曲奴婢雖與良人有殊至於同類殺¶
　三人及支解者不可别為差等坐同良人還¶
　入十惡¶
諸祖父母父母及夫為人所殺私和者流二千里¶
期親徒二年半大功以下逓减一等受財重者各¶
凖盜論雖不私和知殺期以上親經三十日不¶
<pb:KR2m0054_SBCK_017-17a>¶
告者各减二等¶
　䟽議曰祖父母父母及夫為人所殺在法不¶
　可同天其有忘大痛之心捨枕戈之義或有¶
　窺求財利便即私和者流二千里若殺期親¶
　私和者徒二年半大功以下逓减一等謂大¶
　功徒二年小功徒一年半緦麻徒一年受財¶
　重者各凖盗論謂受讎家之財重於私和之¶
　罪假如緦麻私和合徒一年受財十疋凖盗¶
　徒一年半之類雖不私和知殺期以上親經¶
<pb:KR2m0054_SBCK_017-17b>¶
　三十日不告所在官司者各減前私和之罪¶
　二等雖則私和罪重受財罪輕其𧷢本合計¶
　限為數少從重終合没官發後輸財私和依¶
　法合重其事如傍親為出財私和者自合行¶
　求之法依雜律坐𧷢論减五等其𧷢亦合没¶
　官其有五服内親自相殺者踈殺親合告親¶
　殺踈不合告親踈等者卑㓜殺尊長得告尊¶
　長殺卑㓜不得告其應相隱者踈殺親義服¶
　殺正服卑㓜殺尊長亦得論告其不告者亦¶
<pb:KR2m0054_SBCK_017-18a>¶
　無罪若殺祖父母父母應償死者雖㑹赦仍¶
　移鄉避讎以其與子孫為讎故令移配若子¶
　孫知而不告從私和及不告之法科之¶
　問曰監臨親属為部下人所殺因兹受財私¶
　和合得何罪¶
　荅曰依律監臨之官知所部有犯法不舉劾¶
　者減罪人罪三等况監臨内相殺&KR0013;殺者又¶
　是本親一違律條二乖親義受財一疋以上¶
　並是枉法之𧷢𧷢輕及不受財各得私和之¶
<pb:KR2m0054_SBCK_017-18b>¶
　罪其間有罪重者各從重科¶
　又問主&KR0013;人殺部曲奴婢私和受財不告官¶
　府合得何罪¶
　荅曰奴婢部曲身繫於主主&KR0013;人殺侵害極¶
　深其有受財私和知殺不告金科雖無節制¶
　亦湏比附論刑豈為在律無條遂使獨為僥¶
　倖然奴婢部曲法為主隱其有私和不告得¶
　罪並同子孫¶
故唐律䟽議卷第十七¶
